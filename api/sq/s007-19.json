{"results":[{"aya":"127","id":1081,"locale":"sq","sura":"007","text":"Paria e popullit të Faraonit thanë: “A mos vallë do ta lësh Musain dhe popullin e tij që të bëjnë ngatërresa në tokë, dhe që të lë ty dhe zotrat tu?” (Faraoni) u përgjegj: “Na do t’i mbysim djemtë e tyre e do t’i lëmë gjallë gratë (bijat) e tyre; e na, me të vërtetë, jemi sundues mbi ta”.","translator":"Hasan Efendi Nahi"},{"aya":"128","id":1082,"locale":"sq","sura":"007","text":"Musai i tha popullit të vet: “Kërkoni ndihmë nga Perëndia dhe duroni, se, me të vërtetë, toka është e Perëndisë. Ai ia jep trashëgim kujt të dojë prej robërve të Tij. E, përfundim i bukur do të jetë për ata që i druajnë Perëndisë”.","translator":"Hasan Efendi Nahi"},{"aya":"129","id":1083,"locale":"sq","sura":"007","text":"(Populli i Musait) thanë: “Na kemi qenë të torturuar para se të vish ti dhe pas ardhjes tënde”. (Musai) tha: “Zoti juaj do ta zhdukë armikun tuaj, e juve do t’ju bëjë trashëgimtarë në Tokë, e t’ju vërejë se si do të veproni”.","translator":"Hasan Efendi Nahi"},{"aya":"130","id":1084,"locale":"sq","sura":"007","text":"Dhe na e kemi dërrmuar popullin e Faraonit me thatësi, me vite të thata dhe mungesë frutesh, për t’u këshilluar ata.","translator":"Hasan Efendi Nahi"},{"aya":"131","id":1085,"locale":"sq","sura":"007","text":"Kur t’u vijë ndonjë e mirë, ata thonë: “Këtë e kemi merituar, e kur t’i godasë ndonjë e keqe, për atë e fajsojnë Musain dhe ata që janë me të. Por jo! Fatkeqësia e tyre është prej Perëndisë (për veprat e tyre), e shumica e tyre nuk e dinë!","translator":"Hasan Efendi Nahi"},{"aya":"132","id":1086,"locale":"sq","sura":"007","text":"Dhe ata kanë thënë: “Çfarëdo argumenti të na sjellësh ti, që të na magjepsish me të, na nuk jemi besimtarë tu”.","translator":"Hasan Efendi Nahi"},{"aya":"133","id":1087,"locale":"sq","sura":"007","text":"Prandaj, Na atyre ua kemi sjellë vërshimin, karkalecat, rriqërat, bretkosat dhe gjakun, - dokumente të qarta, por ata madhështoheshin dhe ishin popull keqbërës.","translator":"Hasan Efendi Nahi"}],"metadata":{"itemsPerPage":7,"pages":30,"previousPage":"/sq/s007-18.json","nextPage":"/sq/s007-20.json"}}