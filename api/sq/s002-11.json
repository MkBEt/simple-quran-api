{"results":[{"aya":"071","id":78,"locale":"sq","sura":"002","text":"Ai (Musai) tha: “Me të vërtetë Ai (Perëndia) thotë se ajo lopë nuk është e lodhur nga lavra, as nga ujitja e tokës; s’ka të metë dhe kurrfarë shenjë në të”. Ata thanë: “Tani na the të vërtetën”. E prenë lopën; por për një fije nuk dashtën ta bënin këtë.","translator":"Hasan Efendi Nahi"},{"aya":"072","id":79,"locale":"sq","sura":"002","text":"Dhe pasi vratë një njeri, dhe me këtë rast u grindët në mes veti – Zoti e nxori në shesh atë që e fshihnit ju.","translator":"Hasan Efendi Nahi"},{"aya":"073","id":80,"locale":"sq","sura":"002","text":"Na (Perëndia) kemi thënë: “Mëshoni me një copë të asaj (lopës) të vrarit!” Dhe kështu Perëndia do t’i ngjallë të vdekurit dhe do të ju tregojë argumentet e veta për të kuptuar ju.","translator":"Hasan Efendi Nahi"},{"aya":"074","id":81,"locale":"sq","sura":"002","text":"Por, pastaj (mbasi i patë këto argumente) zemrat tuaja u forcuan e u bënë si guri ose edhe më të forta, megjithëse ka gurë nga të cilët burojnë lumenj, e ka me të vërtetë, edhe shkembenjë që çahen e nga të cilët rrjedh uji e ka madje, gjithashtu që prej frikës së Perëndisë të rrëzohet. – E Perëndia nuk është i pakujdesshëm ndaj veprimeve tuaja.","translator":"Hasan Efendi Nahi"},{"aya":"075","id":82,"locale":"sq","sura":"002","text":"A shpresoni ju se për hir tuajin Hebrenjt do të bëhen besimtarë, kur disa prej tyre, i dëgjonin fjalët e Zotit, e pasi i kuptonin, me vetëdije i pështjellonin (ato fjalë).","translator":"Hasan Efendi Nahi"},{"aya":"076","id":83,"locale":"sq","sura":"002","text":"Kur të takohen me besimtarët ata thonë: “Na besojmë, e kur ngelin vetëm njëri me tjetrin – thonë: “A do t’u tregoni atyre, atë që ua ka shpallë Perëndia (në Tevrat), për ta përdorë atë si argument kundër jush te Zoti juaj? A nuk po mendoni ju?","translator":"Hasan Efendi Nahi"},{"aya":"077","id":84,"locale":"sq","sura":"002","text":"A nuk e dinë ata se Perëndia di atë që fshehin dhe atë që shpallin.","translator":"Hasan Efendi Nahi"}],"metadata":{"itemsPerPage":7,"pages":41,"previousPage":"/sq/s002-10.json","nextPage":"/sq/s002-12.json"}}