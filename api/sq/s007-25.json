{"results":[{"aya":"169","id":1123,"locale":"sq","sura":"007","text":"Pas tyre erdh gjenerata, e cila e trashëgoi Librin (Teuratin), duke i marrë gjërat e kalueshme (pavlefshme) të kësaj bote. Dhe thonin: “Do të na falet! E, nëse prapë u binte në dorë diçka e ngjashme, prapë e merrnin. Vallë, a nuk është marrë nga ana e tyre premtimi solemn në Libër (Teurat), që për Perëndinë të thonë vetëm të vërtetën. E, ata, kanë mësuar çka ka në të (Libër): Bota tjetër (e përhershme) është më e mirë për besimtarët, prandaj, vallë a nuk e kuptoni këtë?!","translator":"Hasan Efendi Nahi"},{"aya":"170","id":1124,"locale":"sq","sura":"007","text":"E, ata që i përmbahen dispozitave të Librit dhe që e kryejnë namazin, - Na, me të vërtetë, nuk do t’u humbim shpërblimin të mirëve.","translator":"Hasan Efendi Nahi"},{"aya":"171","id":1125,"locale":"sq","sura":"007","text":"(Kujtoje) kur Na, ngritëm malin mbi ta, - që dukej si hije (ré), - e ata besonin se do të binte mbi ta. (Na u thamë atyre): “Merreni vendosmërisht atë që ua dhamë, dhe ta keni ndërmend atë që është në të (në tabelat e Teuratit), për t’u ruajtur nga të këqiat.","translator":"Hasan Efendi Nahi"},{"aya":"172","id":1126,"locale":"sq","sura":"007","text":"(Kujtoje) kur Zoti yt – nga korrizi i bijve të Ademit nxori pasardhësit e tyre dhe ata i bëri dëshmitar (të vërtetës) kundër vetes. (Iu tha atyre): “A nuk jam Unë Zoti juaj?” Ata thanë: “Po, me të vërtetë”. Na ju kemi bërë dëshmitar që të mos thoni në Ditën e Kijametit: “Na për këtë nuk kemi qenë të informuar”.","translator":"Hasan Efendi Nahi"},{"aya":"173","id":1127,"locale":"sq","sura":"007","text":"Ose që të mos thoni: “Me të vërtetë, të parët tanë i kanë vënë shok Perëndisë para nesh, e ne jemi gjeneratë pas tyre. A mos vllë do të na shkatërrosh për atë çka kanë punuar të degjeneruarit?”","translator":"Hasan Efendi Nahi"},{"aya":"174","id":1128,"locale":"sq","sura":"007","text":"Dhe, kështu Na, hollësisht i shpjegojmë argumentet, për t’u kthyer ata (nga imitimi i të parëve).","translator":"Hasan Efendi Nahi"},{"aya":"175","id":1129,"locale":"sq","sura":"007","text":"Tregoju atyre për njeriun, të cilit Na ia kemi dhënë argumentet Tona, e i cili është zhveshur prej tyre, e djalli e ka bërë për vete, dhe, ai është bërë i humbur.","translator":"Hasan Efendi Nahi"}],"metadata":{"itemsPerPage":7,"pages":30,"previousPage":"/sq/s007-24.json","nextPage":"/sq/s007-26.json"}}