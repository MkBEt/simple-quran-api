{"results":[{"aya":"043","id":997,"locale":"sq","sura":"007","text":"Na, nga krahërori i tyre do të zhgulim çdo urrejtje; e nën ta do të rrjedhin lumenjtë. Dhe ata thonë: “Qoftë lavdëruar Perëndia që na udhëzoi në këtë. Ne nuk do të ishim udhëzuar sikur të mos na udhëzonte Perëndia. Me të vërtetë, të dërguarit e Zotit tonë, e kanë sjellë të vërtetën”. Dhe ata do të thërrasin: “Ky është xhenneti që ju është dhënë në trashëgim, për atë që keni punuar”.","translator":"Hasan Efendi Nahi"},{"aya":"044","id":998,"locale":"sq","sura":"007","text":"Dhe banorët e xhennetit u thonë banorëve të zjarrit: “Na e kemi gjetur të vërtetën, atë që na është premtuar nga Zoti ynë, e ju, a e keni gjetur të vërtetën, atë që u ka premtuar Zoti juaj?” Ata thonë: “Po!” e, atëherë, një lajmëtar në mes tyre thërret: “Me të vërtetë, mallkimi i Perëndisë u takon zullumqarëve”,","translator":"Hasan Efendi Nahi"},{"aya":"045","id":999,"locale":"sq","sura":"007","text":"të cilët i pengojnë të tjerët nga rruga e Perëndisë dhe kërkojnë ta shtrembërojnë, e nuk besojnë në jetën tjetër!”","translator":"Hasan Efendi Nahi"},{"aya":"046","id":1000,"locale":"sq","sura":"007","text":"Në mes tyre është perdja (muri), e, në majë të tij, janë njerëzit, të cilët të gjithë i njohin sipas fizionomisë. Dhe ata i thërrasin banorët e xhennetit: “Kënaqësia qoftë mbi ju!” Ata (njerëzit nga muri, ende) s’kanë hyrë në xhennet, por atë e dëshirojnë.","translator":"Hasan Efendi Nahi"},{"aya":"047","id":1001,"locale":"sq","sura":"007","text":"E kur t’ju kthehet shikimi kah banorët e zjarrit, thonë: “O Zoti ynë, mos na bënë (shoqëri) me zullumqarët!”","translator":"Hasan Efendi Nahi"},{"aya":"048","id":1002,"locale":"sq","sura":"007","text":"Ata që gjenden në mur, u thërrasin disa njerëzve, të cilët i njihnin sipas fizionomisë duke ju thënë: “Nuk ju ndihmoi as grumbullimi i pasurisë suaj, as ajo që u sollët me mendjemadhësi (ndaj të Vërtetës).","translator":"Hasan Efendi Nahi"},{"aya":"049","id":1003,"locale":"sq","sura":"007","text":"A janë këta, për të cilët ju u betuat se nuk do t’i arrijë mëshira e Perëndisë? (Atyre, të cilët janë nënçmuar, u thuhet): “Hyni në xhennet! Për ju s’ka frikë as pikëllim!”","translator":"Hasan Efendi Nahi"}],"metadata":{"itemsPerPage":7,"pages":30,"previousPage":"/sq/s007-6.json","nextPage":"/sq/s007-8.json"}}