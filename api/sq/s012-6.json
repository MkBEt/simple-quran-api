{"results":[{"aya":"036","id":1632,"locale":"sq","sura":"012","text":"Me të hynë në burg dhe dy djelmosha. Njeri prej tyre tha: “Unë kam parë (në ëndërr) veten se si shtrydhja verë”. E tjetri tha: “Unë kam parë (në ëndërr) veten, se si bartja bukë në kokë, të cilën e hanin shpendët. Shpjegona (o Jusuf) komentimin e tyre. Na, me të vërtetë, shohim se ti je prej njerëzve bamirës”.","translator":"Hasan Efendi Nahi"},{"aya":"037","id":1633,"locale":"sq","sura":"012","text":"(Jusufi) tha: “Nuk do t’ju vijë asnjë shujtë e ushqimit, me të cilin ushqeheni ju, e që unë të mos u lajmëroj për atë (përmbajtjen) para se t’ju vijë. Kjo është prej dijenive që m’i ka mësuar Zoti im. Unë e kam flakë fenë e popullit që nuk beson Perëndinë dhe i cili mohon jetën tjetër,","translator":"Hasan Efendi Nahi"},{"aya":"038","id":1634,"locale":"sq","sura":"012","text":"dhe besoj fenë e të parëve të mi – Ibrahimit, Is’hakut dhe Jakubit; për ne nuk bënë që Perëndisë t’i bëjmë shok – asgjë. Kjo është dhuntia e Perëndisë ndaj nesh dhe njerëzve tjerë, por shumica e njerëzve nuk janë mirënjohës.","translator":"Hasan Efendi Nahi"},{"aya":"039","id":1635,"locale":"sq","sura":"012","text":"O shokët e mi të burgut! A janë më të mirë zotrat e llojllojshëm apo Perëndia, i Vetmi dhe Ngadhnjimtari?","translator":"Hasan Efendi Nahi"},{"aya":"040","id":1636,"locale":"sq","sura":"012","text":"Ju adhuroni, pos Perëndisë, vetëm emra, të cilët ua keni ngjitur ju dhe të parët tuaj, - Perëndia nuk ka shpallur asnjë dokument për ta. Vendimi i përket vetëm Perëndisë: Ai ka urdhëruar që të adhuroni vetëm Atë. Kjo është e vetmja fe e vërtetë, por shumica e njerëzve nuk e din.","translator":"Hasan Efendi Nahi"},{"aya":"041","id":1637,"locale":"sq","sura":"012","text":"O shokët e mi të burgut! Njëri prej ju dyve do ta qerasë me verë pronarin (zotriun) e vet, e sa i përket tjetrit, ai do të varet, e shpendët do të hanë prej kokës së tij. Kështu është caktuar kjo gjë, për të cilën pyetët ju!”","translator":"Hasan Efendi Nahi"},{"aya":"042","id":1638,"locale":"sq","sura":"012","text":"Dhe (Jusufi) i tha njërit prej këtyre dyve, për të ciln mendoi se do të jetë i shpëtuar: “Përmendëm mua te Zoti yt!” Por djalli bëri që ai (i shpëtuari) të harrojë ta përmend te Zoti i vet (Jusufin) dhe kështu Jusufi mbeti edhe disa vjet në burg.","translator":"Hasan Efendi Nahi"}],"metadata":{"itemsPerPage":7,"pages":16,"previousPage":"/sq/s012-5.json","nextPage":"/sq/s012-7.json"}}