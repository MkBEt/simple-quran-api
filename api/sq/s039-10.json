{"results":[{"aya":"064","id":4122,"locale":"sq","sura":"039","text":"Thuaju atyre: “Vallë, a ju po më urdhëroni që të adhuroj dike tjetër, përveç Zotit, o injorantë!”","translator":"Hasan Efendi Nahi"},{"aya":"065","id":4123,"locale":"sq","sura":"039","text":"Me të vërtetë, të është shpallur ty edhe atyre (pejgamberëve) që kanë qenë para teje: “Nëse i përshkruan Perëndisë shok, me siguri do të të humbin punët tuaja dhe do të jesh ndër ata që janë shkatërruar”.","translator":"Hasan Efendi Nahi"},{"aya":"066","id":4124,"locale":"sq","sura":"039","text":"(Mos adhuro idhujt), por adhuro vetëm Perëndinë dhe bëhu falenderues!","translator":"Hasan Efendi Nahi"},{"aya":"067","id":4125,"locale":"sq","sura":"039","text":"Ata nuk e kanë madhëruar Perëndinë siç duhet; e tërë Toka në Ditën e gjykimit do të jetë nën pushtetin e Tij, e qiejt do të jenë të përfshirë në fuqinë e Tij. Qoftë lavdëruar Ai dhe larg nga ajo që i bëjnë shok Atij!","translator":"Hasan Efendi Nahi"},{"aya":"068","id":4126,"locale":"sq","sura":"039","text":"Dhe fryhet në Sur (Buri), e vdesin të gjithë ata që gjenden në qiej dhe në Tokë, do të mbesin vetëm ata që do Perëndia; pastj do të fryhet për të dytën herë në Sur dhe ata përnjëherë do të ngjallen e do të presin (çka do të ndodhë).","translator":"Hasan Efendi Nahi"},{"aya":"069","id":4127,"locale":"sq","sura":"039","text":"Dhe Toka do të shndëritet me dritën e Zotit të vet dhe do të vendoset libri, do të sillen pejgamberët dhe dëshmitarët dhe do të gjykohen ata me drejtësi, e nuk do t’u bëhet asgjë e pa drejtë;","translator":"Hasan Efendi Nahi"},{"aya":"070","id":4128,"locale":"sq","sura":"039","text":"secilit njeri do t’i jepet shpërblimi për atë që ka bërë, meqë Ai di më së miri se çka kanë punuar.","translator":"Hasan Efendi Nahi"}],"metadata":{"itemsPerPage":7,"pages":11,"previousPage":"/sq/s039-9.json","nextPage":"/sq/s039-11.json"}}