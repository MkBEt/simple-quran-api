{"results":[{"aya":"099","id":106,"locale":"sq","sura":"002","text":"Me të vërtetë, Na të kemi zbritur Ty argumente të qarta, e që vetem njerëzit e këqij nuk duan t’u besojnë.","translator":"Hasan Efendi Nahi"},{"aya":"100","id":107,"locale":"sq","sura":"002","text":"A thua çdoherë që japin ndonjë premtim – disa prej tyre e refuzojnë, ndërsa shumica prej tyre nuk besojnë.","translator":"Hasan Efendi Nahi"},{"aya":"101","id":108,"locale":"sq","sura":"002","text":"Kur ju erdhi atyre Pejgamberi i Zotit (Muhammedi), vërtetues i librit që kanë ata, një grup i tyre, të cilëve iu dha Libri, gjoja se nuk e dinin për të, e hodhën pas shpine Librin e Zotit (Teuratin).","translator":"Hasan Efendi Nahi"},{"aya":"102","id":109,"locale":"sq","sura":"002","text":"(Jehuditë e braktisën Teuratin) dhe shkonin pas shpifjeve që bënin djajt kundër mbretërisë së Sulejmanit. E Sulejmani nuk ishte mohues, por djajt ishin mohues, që u mësonin njerëzve magjinë dhe dijeninë që u ishte dërguar dy ëngjujve në Babiloni – Harutit e Marutit. Këta ëngjuj nuk i mësonin ndokujt magji pa i thënë: “Na vetëm provojmë, dhe ti mos u bën mohues!” Dhe njerëzit mësuan nga këta dy se si t’i ndajnë bashkëshortët. Por magjistarët – pa lejen e Zotit nuk mund t’i bënin dëm askujt. Njerëzit megjithatë mësonin ato gjëra që i dëmtojnë e nuk u bëjnë dobi; dhe me të vërtetë e dinin se ai që e ka përvetësuar këtë mjeshtri nuk do të ketë kurrfarë të mire në jetën tjetër. E sa e keqe është ajo shit-blerje me magji. Oh! Sikur ta dinin ata?!","translator":"Hasan Efendi Nahi"},{"aya":"103","id":110,"locale":"sq","sura":"002","text":"Dhe sikur ata (Hebrenjt) të besonin dhe të druanin, shpërblimi i Perëndisë do të ishte më i mirë (të cilën e merituan prej besimit). Oh! Sikur ta dinin ata!","translator":"Hasan Efendi Nahi"},{"aya":"104","id":111,"locale":"sq","sura":"002","text":"O besimtarë! Mos thuani: “Ráiná”, por thuani: “Undhurná”, - shikona neve dhe dëgjoni! E, për mohuesit ka dënim pikëllues.","translator":"Hasan Efendi Nahi"},{"aya":"105","id":112,"locale":"sq","sura":"002","text":"Nuk duan mohuesit: ithtarët e Librit dhe paganët, që t’u zbresë juve ndonjë e mirë nga Zoti juaj. E, Perëndia, mëshirën e vet ia dhuron kujt të dojë; Perëndia është pronar i mirësisë së madhe.","translator":"Hasan Efendi Nahi"}],"metadata":{"itemsPerPage":7,"pages":41,"previousPage":"/sq/s002-14.json","nextPage":"/sq/s002-16.json"}}