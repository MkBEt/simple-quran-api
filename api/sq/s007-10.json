{"results":[{"aya":"064","id":1018,"locale":"sq","sura":"007","text":"E ata e konsideruan atë gënjeshtar, andaj e shpëtuam atë dhe ata që ishin me të në barkë. Ndërsa, i fundosëm ata të cilët i konsideruan gënjeshtra argumentet Tona. Ata kanë qenë popull i verbër (injorant).","translator":"Hasan Efendi Nahi"},{"aya":"065","id":1019,"locale":"sq","sura":"007","text":"Ja dërguam (popullit) Adit, vëllaun e tyre – Hudin. Ai tha: “O populli im! Adhuronie Perëndinë, ju nuk keni zot tjetër përveç Tij. E, a nuk po i ruheni dënimit?”","translator":"Hasan Efendi Nahi"},{"aya":"066","id":1020,"locale":"sq","sura":"007","text":"Paria e popullit të tij, të cilët nuk besonin thanë: “Na, me të vërtetë, të konsiderojmë ty mendjelehtë dhe ne mendojmë se je gënjeshtar”.","translator":"Hasan Efendi Nahi"},{"aya":"067","id":1021,"locale":"sq","sura":"007","text":"Ai tha: “O populli im! Unë, me të vërtetë, nuk jam mendjelehtë, por jam profet i Zotit të gjithësisë”.","translator":"Hasan Efendi Nahi"},{"aya":"068","id":1022,"locale":"sq","sura":"007","text":"Unë ua sjell urdhërat e Zotit tim dhe unë jam këshilltar i sinqertë.","translator":"Hasan Efendi Nahi"},{"aya":"069","id":1023,"locale":"sq","sura":"007","text":"A po çuditeni që këshilla e Zotit tuaj, t’ju vijë ng një njeri i mesit tuaj, që t’ju tërheq vërejtjen. Kujtonie që Ai ju bëri zëvendës pas popullit të Nuhut dhe ju rriti me trup (dhe fuqi). Kujtonie dhuntitë e Zotit për të qenë të lumtur!”","translator":"Hasan Efendi Nahi"},{"aya":"070","id":1024,"locale":"sq","sura":"007","text":"Ata thanë: “A mos na ke ardhur ti neve për ta adhuruar na vetëm një Perëndi, e t’i lëmë ato që i kanë adhuruar prindërit tanë? Na jep atë çka na premton, nëse je i vërtetë!”","translator":"Hasan Efendi Nahi"}],"metadata":{"itemsPerPage":7,"pages":30,"previousPage":"/sq/s007-9.json","nextPage":"/sq/s007-11.json"}}