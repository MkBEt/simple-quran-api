{"results":[{"aya":"155","id":448,"locale":"sq","sura":"003","text":"Ata, nga mesi i juaj që u zmbrapsën në ditën kur u ndeshën të dy ushtritë, në të vërtetë, djalli i shtyri në gabim, për shkak të disa mëkateve që kishin bërë. E, Perëndia, madje, ua fali (gabimin), sepse – Perëndia është falës dhe i butë.","translator":"Hasan Efendi Nahi"},{"aya":"156","id":449,"locale":"sq","sura":"003","text":"O besimtarë! – mos bëni si mohuesit që u thonin vëllezërve kur (këta) niseshin në udhëtim ose në luftim: “Sikur të rrinit me ne, nuk do të vdisnit as nuk do të vriteshi” – që këtë Perëndia t’ua bëjë pikëllim në zemrat e tyre; edhe jeta edhe vdekja janë vepër e Perëndisë. Ai i sheh të gjitha punët që bëni ju.","translator":"Hasan Efendi Nahi"},{"aya":"157","id":450,"locale":"sq","sura":"003","text":"Nëse ju vriteni ose vdisni në udhë të Perëndisë, falja (e mëkatëve) dhe mëshira e Perëndisë, me të vërtetë, janë më të mira nga ato që kanë grumbulluar ata.","translator":"Hasan Efendi Nahi"},{"aya":"158","id":451,"locale":"sq","sura":"003","text":"Vdiqët apo u mbytët, me siguri do të tuboheni te Perëndia.","translator":"Hasan Efendi Nahi"},{"aya":"159","id":452,"locale":"sq","sura":"003","text":"Në saje të mëshirës së Perëndisë, u solle butësisht me ta (o Muhammed!) – e sikur të ishe i ashpër dhe vrazhdë, ata do të largoheshin prej teje. Falju gabimin atyre dhe kërko falje te Perëndia për ta, e bisedo me ta për punë të jetesës. Kur të vendosish për diçka, mbështetu te Perëndia. Se Perëndia me të vërtetë, i don ata që mbështeten tek Ai.","translator":"Hasan Efendi Nahi"},{"aya":"160","id":453,"locale":"sq","sura":"003","text":"Nëse ju ndihmon Perëndia, s’ka kush t’ju mposht juve, e nëse ju turpëron juve, kush është ai që do t’ju ndihmojë përveç Tij (pas atij turpërimi)? Pra, besimtarët vetëm te Perëndia le të mbështeten.","translator":"Hasan Efendi Nahi"},{"aya":"161","id":454,"locale":"sq","sura":"003","text":"Është e pamundur për ndonjë Pejgamber, që të bëjë farë mashtrimi (të marrë fshehurazi nga pasuria e luftës), e kushdo që të bëjë mashtrim do të vijë (i ngarkuar me këtë mëkat) në Ditën e Kijametit, e pastaj do t’i jepet çdokujt ajo që ka punuar dhe askujt nuk do t’i bëhet padrejtësi.","translator":"Hasan Efendi Nahi"}],"metadata":{"itemsPerPage":7,"pages":29,"previousPage":"/sq/s003-22.json","nextPage":"/sq/s003-24.json"}}