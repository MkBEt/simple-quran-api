{"results":[{"aya":"071","id":2321,"locale":"ha","sura":"019","text":"Kuma bãbu kõwa daga gare ku sai mai tuzga mata. Yã kasance wajibi ga Ubangijinka, hukuntacce.","translator":"Abubakar Mahmoud Gumi"},{"aya":"072","id":2322,"locale":"ha","sura":"019","text":"Sa'an nan kuma Mu tsẽrar da waɗanda suka yi aiki da taƙawa, kuma Mu bar azzãlumai a cikinta gurfãne.","translator":"Abubakar Mahmoud Gumi"},{"aya":"073","id":2323,"locale":"ha","sura":"019","text":"Kuma idan anã karatun ãyõyinMu, bayyanannu a kansu, sai waɗanda suka kãfirta su ce wa waɗanda suka yi ĩmãni, \"Wanne daga ƙungiyõyin biyu ya fi zama mafi alhẽri ga matsayi, kuma mafi kyaun majalisa?\"","translator":"Abubakar Mahmoud Gumi"},{"aya":"074","id":2324,"locale":"ha","sura":"019","text":"Kuma da yawa daga mutãnen ƙarni Muka halakar a gabãninsu sũ (waɗandaMuka halakar) in ne mafi kyaun kãyan ãki da magãnã.","translator":"Abubakar Mahmoud Gumi"},{"aya":"075","id":2325,"locale":"ha","sura":"019","text":"Ka ce: \"Wanda ya kasance a cikin ɓata sai Mai rahama Ya yalwata masa yalwatãwa, har idan sun ga abin da ake yi musu wa'adi, imma azãba kõ sã'a, to zã su sani, wane ne yake shĩ ne, mafi sharri ga wuri, kuma mafi rauni ga runduna!\"","translator":"Abubakar Mahmoud Gumi"},{"aya":"076","id":2326,"locale":"ha","sura":"019","text":"Kuma Allah na ƙãra wa wa ɗanda suka nẽmi shiryuwa da shiriya. Kuma ayyuka mãsu wanzuwa na ƙwarai ne mafi alhẽri awurin Ubangijinka ga lãda, kuma mafi alhẽri ga makõma.","translator":"Abubakar Mahmoud Gumi"},{"aya":"077","id":2327,"locale":"ha","sura":"019","text":"Shin, ka ga wanda ya kãfirta da ayõyinMu, kuma ya ce: \"Lalle ne zã a bã ni dũkiya da ɗiya?\"","translator":"Abubakar Mahmoud Gumi"}],"metadata":{"itemsPerPage":7,"pages":14,"previousPage":"/ha/s019-10.json","nextPage":"/ha/s019-12.json"}}