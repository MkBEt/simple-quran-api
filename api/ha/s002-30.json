{"results":[{"aya":"204","id":211,"locale":"ha","sura":"002","text":"Kuma akwai daga mutãne wanda maganarsa tana bã ka sha'awa a cikin rãyuwar dũniya, alhãli yanã shaidar da Allah a kan abin da yake cikin zuciyarsa, kuma shi mai tsananin husũma ne.","translator":"Abubakar Mahmoud Gumi"},{"aya":"205","id":212,"locale":"ha","sura":"002","text":"Kuma idan ya jũya sai ya yi gaggawa a cikin ƙasa dõmin ya yi ɓarna a cikinta, kuma ya halaka shũka da 'ya'yan dabbõbi. Kuma Allah bã Ya son ɓarna.","translator":"Abubakar Mahmoud Gumi"},{"aya":"206","id":213,"locale":"ha","sura":"002","text":"Kuma idan an ce masa: \"Ka ji tsõron Allah,\" sai girman kai da yin zunubi ya ɗauke shi To abin da yake mai isarsa Jahannama ce. Kuma haƙĩƙa, shimfiɗa tã munana.","translator":"Abubakar Mahmoud Gumi"},{"aya":"207","id":214,"locale":"ha","sura":"002","text":"Kuma akwai daga mutãne wanda yake sayar da ransa, dõmin nẽman yardar Allah: KumaAllah Mai tausayi ga bãyi ne.","translator":"Abubakar Mahmoud Gumi"},{"aya":"208","id":215,"locale":"ha","sura":"002","text":"Yã ku waɗanda suka yi ĩmani! Ku shiga cikin Musulunci gabã ɗaya; kuma kada ku bi zambiyõyin Shaiɗan; lalle ne shĩ a gare ku maƙiyine, bayyananne.","translator":"Abubakar Mahmoud Gumi"},{"aya":"209","id":216,"locale":"ha","sura":"002","text":"To, idan kun karkace daga bayan hujjõji bayyanannu sun zo muku to ku sani cẽwa lalle ne Allah, Mabuwãyi ne, Mai hikima.","translator":"Abubakar Mahmoud Gumi"},{"aya":"210","id":217,"locale":"ha","sura":"002","text":"Shin suna jira, fãce dai Allah Ya je musu a cikin wasu inuwõyi na girgije, da malã'iku, kuma an hukunta al'amarin? Kuma zuwa ga Allah al'amurra ake mayar da su.","translator":"Abubakar Mahmoud Gumi"}],"metadata":{"itemsPerPage":7,"pages":41,"previousPage":"/ha/s002-29.json","nextPage":"/ha/s002-31.json"}}