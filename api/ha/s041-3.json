{"results":[{"aya":"015","id":4233,"locale":"ha","sura":"041","text":"To, amma Ãdãwa, sai suka yi girman kai a cikin kasã, bã da wani hakki ba, suka ce: \"Wãne ne mafi tsananin ƙarfi daga gare mu?\" Ashe, kuma ba su gani ba cẽwa Allah, wanda Ya halitta su Shĩne Mafi ƙarfi daga gare su, kuma sun kasance a game da ãyõyinMu suna yin musu?","translator":"Abubakar Mahmoud Gumi"},{"aya":"016","id":4234,"locale":"ha","sura":"041","text":"Sai Muka aika, a kansu, da iska mai tsananin sauti da sanyi, a cikin kwãnuka na shu'umci, dõmin Mu ɗanɗana musu azãbar wulãƙanci, a cikin rãyuwar dũniya, kuma lalle azãbar Lãhira ita ce mafi wulãƙantarwa, kuma sũ bã zã a taimake su ba.","translator":"Abubakar Mahmoud Gumi"},{"aya":"017","id":4235,"locale":"ha","sura":"041","text":"Kuma amma Samũdãwa, sai Muka shiryar da su, sai suka fi son makanta a kan shiriya, dõmin haka tsawar azãbar wulãkanci, ta kamã su sabõda abin da suka kasance sunã aikatãwa (dõmin nẽman wata fã'ida).","translator":"Abubakar Mahmoud Gumi"},{"aya":"018","id":4236,"locale":"ha","sura":"041","text":"Kuma Muka tsĩrar da waɗanda suka yi ĩmãni kuma suka kasance sunã yin taƙawa.","translator":"Abubakar Mahmoud Gumi"},{"aya":"019","id":4237,"locale":"ha","sura":"041","text":"Kuma rãnar da ake tãra maƙiyan Allah zuwa wutã, to, sũ anã kakkange su.","translator":"Abubakar Mahmoud Gumi"},{"aya":"020","id":4238,"locale":"ha","sura":"041","text":"Har idan sun jẽ mata, sai jinsu da ganinsu da fãtunsu, su yi shaida a kansu a game da abin da suka kasance sunã aikatawa.","translator":"Abubakar Mahmoud Gumi"},{"aya":"021","id":4239,"locale":"ha","sura":"041","text":"Kuma suka ce wa fãtunsu, \"Don me kuka yi shaida a kanmu?\" Suka ce: \"Allah, Wanda ke sanya kõwane abu ya yi furuci, Shĩ ne Ya sanya mu mu yi furuci, kuma Shĩ ne Ya halitta ku can da farko, kuma zuwa gare Shi ake mayar da ku.\"","translator":"Abubakar Mahmoud Gumi"}],"metadata":{"itemsPerPage":7,"pages":8,"previousPage":"/ha/s041-2.json","nextPage":"/ha/s041-4.json"}}