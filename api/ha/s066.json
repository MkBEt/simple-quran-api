{"results":[{"aya":"001","id":5230,"locale":"ha","sura":"066","text":"Yã kai Annabi! Don me kake haramta abin da Allah Ya halatta maka, kanã nẽman yardar mãtanka, alhãli kuwa Allah Mai gãfara ne, Mai jin ƙai.","translator":"Abubakar Mahmoud Gumi"},{"aya":"002","id":5231,"locale":"ha","sura":"066","text":"Haƙĩƙa Allah ya faralta muku warware rantsuwõyinku, kuma Allah ne Mataimakinku kuma shĩ ne Masani, Mai hikima.","translator":"Abubakar Mahmoud Gumi"},{"aya":"003","id":5232,"locale":"ha","sura":"066","text":"Kuma a sã'ilin da Annabi ya asirta wani lãbãri zuwa ga sãshen mãtansa, to, a lõkacin da ta bã da lãbari da shi. Kuma Allah Ya bayyana shi a gare shi, ya sanar da sãshensa kuma ya kau da kai daga wani sãshe. To, a lõkacin da ya bã ta lãbãri da shi, ta ce: \"Wãne ne ya gaya maka wannan?\" Ya ce: \"Masani, Mai labartãwa, Ya gaya mini.\"","translator":"Abubakar Mahmoud Gumi"},{"aya":"004","id":5233,"locale":"ha","sura":"066","text":"Idan kũ biyu kuka tũba zuwa ga Allah, to, haƙĩƙa zukãtanku sun karkata. Kuma idan kun taimaki jũna a kansa to, lalle Allah Shĩ ne Mataimakinsa, da Jibrĩlu da sãlihan mũminai. Kuma malã'iku a bãyan wancan, mataimaka ne.","translator":"Abubakar Mahmoud Gumi"},{"aya":"005","id":5234,"locale":"ha","sura":"066","text":"Mai yiwuwa ne Ubangijinsa, idan ya sake ku, Ya musanya masa waɗansu mãtan aure mafiya alhẽri daga gare ku, Musulmai mũminai mãsu tawãli'u, mãsu tũba, mãsu ibãda, mãsu, azumi, zawarõri da 'yammãta.","translator":"Abubakar Mahmoud Gumi"},{"aya":"006","id":5235,"locale":"ha","sura":"066","text":"Yã kũ waɗanda suka yi ĩmãni! Ku kãre wa kanku (da iyãlinku wata wuta makãmashinta mutãne da duwãtsu ne. A kanta akwai waɗansu malã'iku mãsu kauri, mãsu ƙarfi. Bã su sãɓã wa Allah ga abin da Ya umurce su, kuma sunã aikata abin da ake umunin su.","translator":"Abubakar Mahmoud Gumi"},{"aya":"007","id":5236,"locale":"ha","sura":"066","text":"Yã kũ waɗanda suka kãfirta! Kada ku kãwo wani uzuri a yau. Anã yi muku sakamakon abin da kuka kasance kunã aikatãwa kawai ne.","translator":"Abubakar Mahmoud Gumi"}],"metadata":{"itemsPerPage":7,"pages":2,"nextPage":"/ha/s066-2.json"}}