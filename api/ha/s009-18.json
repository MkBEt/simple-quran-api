{"results":[{"aya":"120","id":1355,"locale":"ha","sura":"009","text":"Bã ya kasancẽwa ga mutãnen Madĩna da wanda yake a gẽfensu, daga ƙauyãwã, su sãba daga bin Manzon Allah, kuma kada su yi gudu da rãyukansu daga ransa. Wancan, sabõda ƙishirwa bã ta sãmun su, haka kuma wata wahala, haka kuma wata yunwa, a cikin hanyai Allah, kuma bã su tãkin wani matãki wanda yake takaitar da kãfirai kuma bã su sãmun wani sãmu daga maƙiyi fãce an rubuta musu da shi, lãdar aiki na ƙwarai. Lallai ne Allah bã Ya tõzarta lãdar mãsu kyautatãwa.","translator":"Abubakar Mahmoud Gumi"},{"aya":"121","id":1356,"locale":"ha","sura":"009","text":"Kuma bã su ciyar da wata ciyarwa, ƙarama kõ babba, kuma bã su kẽta wani rafi sai an rubutã musu, dõmin Allah Ya sãka musu da mafi kyãwon abin da suka kasance sunã aikatãwa.","translator":"Abubakar Mahmoud Gumi"},{"aya":"122","id":1357,"locale":"ha","sura":"009","text":"Kuma bã ya kasancẽwã ga muminai su fita zuwa yãƙi gabã ɗaya. Sabõda haka, don me ne wata jama'a daga kowane ɓangare daga gare su ba ta fita (zuwa nẽman ilimi ba) dõmin su nẽmi ilimi ga fahimtar addĩni kuma dõmin su yi gargaɗi ga mutãnensu idan sun kõma zuwa gare su, tsammãninsu, sunã yin sauna?","translator":"Abubakar Mahmoud Gumi"},{"aya":"123","id":1358,"locale":"ha","sura":"009","text":"Yã kũ waɗanda suka yi ĩmãni! Ku yãƙi waɗanda suke kusantar ku daga kãfirai. Kuma su sami tsanani daga gare ku. Kuma ku sani cẽwa Allah Yanã tãre da mãsu taƙawa.","translator":"Abubakar Mahmoud Gumi"},{"aya":"124","id":1359,"locale":"ha","sura":"009","text":"Kuma idan aka saukar da wata sũra, to, daga gare su akwai waɗanda suke cẽwa: \"Wãne a cikinku wannan sũra ta ƙãra masa ĩmãni?\" To amma waɗanda suka yi ĩmãni, kuma sũ, sunã yin bushãra (da ita).","translator":"Abubakar Mahmoud Gumi"},{"aya":"125","id":1360,"locale":"ha","sura":"009","text":"Amma kuma waɗanda suke a cikin zukãtansu akwai cũta, to, tã ƙãra musu ƙazanta zuwa ga ƙazantarsu, kuma su mutu alhãlin kuwa sunã kãfirai.","translator":"Abubakar Mahmoud Gumi"},{"aya":"126","id":1361,"locale":"ha","sura":"009","text":"Shin, bã su ganin cẽwa anã fitinar su a cikin kõwace shẽkara: Sau ɗaya kõ kuwa sau biyu, sa'an nan kuma bã su tũba, kuma ba su zama sunã tunãni ba?","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s009-17.json","nextPage":"/ha/s009-19.json"}}