{"results":[{"aya":"022","id":3274,"locale":"ha","sura":"028","text":"Kuma a lõkacin da ya fuskanci wajen Madyana, ya ce: \"Inã fatan Ubangijĩna Ya shiryar da ni a kan madaidaiciyar hanya.\"","translator":"Abubakar Mahmoud Gumi"},{"aya":"023","id":3275,"locale":"ha","sura":"028","text":"Kuma a lõkacin da ya isa mashãyar Madyana, ya sãmi wata jam'ar mutãne sunã shãyarwa, kuma a bãyansu ya sãmi waɗansu mãtã biyu sunã kõrar (tumãkinsu). Ya ce: \"Mẽne ne shã'aninku?\" Suka ce, \"Bã zã mu iya shãyãrwa ba sai makiyãya sun fita, kuma ubanmu tsõho ne mai daraja.\"","translator":"Abubakar Mahmoud Gumi"},{"aya":"024","id":3276,"locale":"ha","sura":"028","text":"Sai ya shãyar musu, sa'an nan kuma ya jũya zuwa ga inuwa, sa'an nan ya ce: \"Yã Ubangijĩna! Lalle ne, ga abin da Ka saukar zuwa gare ni na alhẽri ni mai bukãta ne.\"","translator":"Abubakar Mahmoud Gumi"},{"aya":"025","id":3277,"locale":"ha","sura":"028","text":"Sai ɗayansu ta je masa, tanã tafiya a kan jin kunya, ta ce, \"Ubãna yanã kiran ka, dõmin ya sãka maka ijãrar abin da ka shãyar sabõda mu.\" To, a lõkacin da ya je masa, ya gaya masa lãbãrinsa, ya ce: \"Kada ka ji tsõro, kã tsĩra daga mutãne azzãlumai.\"","translator":"Abubakar Mahmoud Gumi"},{"aya":"026","id":3278,"locale":"ha","sura":"028","text":"¦ayarsu ta ce, \"Yã Bãba! Ka bã shi aikin ijãra, lalle ne mafi alhẽrin wanda ka bai wa aikin ijãra shi ne mai ƙarfi amintacce.\"","translator":"Abubakar Mahmoud Gumi"},{"aya":"027","id":3279,"locale":"ha","sura":"028","text":"Ya ce: \"Lalle ne inã nufin in aurar da kai ɗayan 'yã'yãna biyu, waɗannan, a kan ka yi mini aikin ijãra shẽkara takwas to, idan ka cika gõma, to, daga, gare ka yake. Ba ni so in tsanantã maka, zã ka sãme ni, in Allah Ya so, daga sãlihai.\"","translator":"Abubakar Mahmoud Gumi"},{"aya":"028","id":3280,"locale":"ha","sura":"028","text":"Ya ce: \"Wannan yanã a tsakanina da tsakãninka kõwane ɗayan adadin biyun na ƙãre, to, bãbu wani zãlunci a kaina. Kuma Allah ne Wakili ga abin da muke faɗa.\"","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s028-3.json","nextPage":"/ha/s028-5.json"}}