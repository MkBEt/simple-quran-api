{"results":[{"aya":"015","id":2044,"locale":"ha","sura":"017","text":"Wanda ya nẽmi shiryuwa, to, ya nẽmi shiryuwa ne dõminkansa kawai kuma wanda ya ɓace, to, ya ɓace ne a kansa kawai kuma rai mai ɗaukar nauyi bã ya ɗaukar nauyin wani ran, kuma ba Mu zama mãsu yin azãba ba, sai Mun aika wani Manzo.","translator":"Abubakar Mahmoud Gumi"},{"aya":"016","id":2045,"locale":"ha","sura":"017","text":"Kuma idan Mun yi nufin Mu halakar da wata alƙarya, sai Mu umurci mawadãtanta, har su yi fãsicci a cikinta, sa'an nan maganar azãba ta wajaba a kanta, sa'an nan Mu darkãke ta, darkãkẽwa.","translator":"Abubakar Mahmoud Gumi"},{"aya":"017","id":2046,"locale":"ha","sura":"017","text":"Kuma da yawa Muka halakar da al'ummomi a bãyan Nũhu. Kuma Ubangijinka Ya isa ya zama Mai ƙididdigewa ga zunubban bãyinSa, Mai gani.","translator":"Abubakar Mahmoud Gumi"},{"aya":"018","id":2047,"locale":"ha","sura":"017","text":"Wanda ya kasance yanã nufin mai gaggãwa, sai Mu gaggauta masa a cikinta, abin da Muke so ga wanda Muke nufi, sa'an nan kuma Mu sanya masa Jahannama, ya ƙõnu da ita, yanã abin zargi kuma abin tunkuɗewa.","translator":"Abubakar Mahmoud Gumi"},{"aya":"019","id":2048,"locale":"ha","sura":"017","text":"Kuma wanda ya nufi Lãhira, kuma ya yi aiki sabõda ita irin aikinta alhãli kuwa yanã mũmĩni, to, waɗannan aikinsu ya kasance gõdadde.","translator":"Abubakar Mahmoud Gumi"},{"aya":"020","id":2049,"locale":"ha","sura":"017","text":"Dukkansu Munã taimakon waɗannan da waɗancan daga kyautar Ubangijinka, kuma kyautar Ubangijinka ba ta kasance hananna ba.","translator":"Abubakar Mahmoud Gumi"},{"aya":"021","id":2050,"locale":"ha","sura":"017","text":"Ka duba yadda Muka fĩfĩtar da sãshensu a kan sãshe! Kuma lalle ne Lãhira ce mafi girman darajõji, kuma mafi girman fĩfĩtãwa.","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s017-2.json","nextPage":"/ha/s017-4.json"}}