{"results":[{"aya":"001","id":5200,"locale":"ha","sura":"064","text":"Abin da yake a cikin sammai da wanda yake a cikin ƙasã sunã tasbĩhi ga Allah. Gare Shi mulki yake, kuma gare Shi gõdiya take. Kuma Shi, a kan kõme, Mai ikon yi ne.","translator":"Abubakar Mahmoud Gumi"},{"aya":"002","id":5201,"locale":"ha","sura":"064","text":"Shĩ ne wanda Ya halitta ku. Sa'an nan daga gare ku akwai kãfiri kuma daga gare ku akwai mũmini. Kuma Allah Mai gani ne ga abin da kuke aikatãwa.","translator":"Abubakar Mahmoud Gumi"},{"aya":"003","id":5202,"locale":"ha","sura":"064","text":"Ya halitta sammai da ƙasã da abin da yake hakkinSa. Kuma Ya sũranta ku, sa'an nan Ya kyautata sũrõrinku. Kuma zuwa gare Shi makõma take.","translator":"Abubakar Mahmoud Gumi"},{"aya":"004","id":5203,"locale":"ha","sura":"064","text":"Yanã sanin abin da ke a cikin sammai da ƙasã. Kuma Yanã sanin abin da kuke bõyẽwa da abin da kuke bayyanãwa. Kuma Allah Masani ne ga abin da ke cikin ƙirãza.","translator":"Abubakar Mahmoud Gumi"},{"aya":"005","id":5204,"locale":"ha","sura":"064","text":"Shin, babban lãbãri bai je muku ba na waɗanda suka kãfirta daga gabãni, sai suka ɗanɗani uƙũbar al'amarinsu kuma sunã da wata azãba mai raɗaɗi?","translator":"Abubakar Mahmoud Gumi"},{"aya":"006","id":5205,"locale":"ha","sura":"064","text":"Wancan sabõda lalle su Manzanninsu sun kasance sunã jẽ musu da hujjõji bayyanannu, sai suka ce: \"Ashe, wasu mutane za su shiryar da mũ?\" Sai suka kãfirta kuma suka jũya bãya, kuma Allah Ya wadãtu (daga gare su). Kuma Allah wadãtacce ne, Gõdadde.","translator":"Abubakar Mahmoud Gumi"},{"aya":"007","id":5206,"locale":"ha","sura":"064","text":"Waɗanda suka kãfirta sun riya cẽwa bã zã a tãyar da su ba. Ka ce: \"Ni, inã rantsuwa da Ubangijĩna. Lalle zã a tãyar da ku haƙĩƙatan, sa'an nan kuma lalle anã bã ku lãbãri game da abin da kuka aikata. Kuma wannan ga Allah mai sauƙi ne.\"","translator":"Abubakar Mahmoud Gumi"}],"metadata":{"itemsPerPage":7,"pages":3,"nextPage":"/ha/s064-2.json"}}