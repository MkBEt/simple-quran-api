{"results":[{"aya":"015","id":4340,"locale":"ha","sura":"043","text":"Kuma suka sanya Masa juz'i daga bãyinsa. Lalle ne mutum, haƙĩƙa, mai yawan kãfirci ne, mai bayyanãwar kãfircin.","translator":"Abubakar Mahmoud Gumi"},{"aya":"016","id":4341,"locale":"ha","sura":"043","text":"Kõ zã Ya ɗauki 'ya'ya mãtã daga abin da Yake halittawa ne, kuma Ya zãɓe ku da ɗiya maza?","translator":"Abubakar Mahmoud Gumi"},{"aya":"017","id":4342,"locale":"ha","sura":"043","text":"Alhãli kuwa idan an bãyar da bushãra ga ɗayansu da abin da ya buga misãli da shi ga Mai rahama, sai fuskarsa ta yini tanã wadda aka baƙanta launinta, kuma yanã cike da baƙin ciki.","translator":"Abubakar Mahmoud Gumi"},{"aya":"018","id":4343,"locale":"ha","sura":"043","text":"Ashe, kuma (Allah zai zãɓi) wanda ake rẽno a cikin ƙawa alhãli kuwa gã shi a husũma bã mai iya bayyanawar magana ba?","translator":"Abubakar Mahmoud Gumi"},{"aya":"019","id":4344,"locale":"ha","sura":"043","text":"Kuma suka mayar da malã'iku ('yã'ya) mãtã, alhãli kuwa sũ, waɗanda suke bãyin (Allah) Mai rahama ne! Shin, sun halarci halittarsu ne? zã a rubũta shaidarsu kuma a tambaye su.","translator":"Abubakar Mahmoud Gumi"},{"aya":"020","id":4345,"locale":"ha","sura":"043","text":"Kuma suka ce: \"Dã Mai rahama ya so, dã ba mu bauta musu ba.\" Bã su da wani ilmi game da wancan! Bãbu abin da suke yi fãce yanki-faɗi.","translator":"Abubakar Mahmoud Gumi"},{"aya":"021","id":4346,"locale":"ha","sura":"043","text":"Kõ Mun bã su wani littãfi ne a gabãninsa (Alƙur'ãni) sabõda haka da shĩ suke riƙe?","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s043-2.json","nextPage":"/ha/s043-4.json"}}