{"results":[{"aya":"001","id":2856,"locale":"ha","sura":"025","text":"Albarka ta tabbata ga wanda Ya saukar da (Littãfi) mai rarrabẽwa a kan bãwanSa, dõmin ya kasance mai gargaɗi ga halitta.","translator":"Abubakar Mahmoud Gumi"},{"aya":"002","id":2857,"locale":"ha","sura":"025","text":"wanda Yake da mulkin sammai da ƙasa kuma bai riƙi abin haihuwa ba, kuma abõkin tãrayya bai kasance a gare Shi ba a cikin mulkinSa kuma Ya halitta dukan kowane abu, sa'an nan Ya ƙaddara shi ƙaddarãwa.","translator":"Abubakar Mahmoud Gumi"},{"aya":"003","id":2858,"locale":"ha","sura":"025","text":"Kuma suka riƙi abũbuwan bautawa, baicin Shi, bã su yin halittar kõme alhãli sũ ne ake halittãwa kuma bã su mallakar wa kansu wata cũta ko wani amfãni, kuma bã su mallakar mutuwa kuma bã su mallakar rãyarwa, kuma bã su mallakar tãyarwa.","translator":"Abubakar Mahmoud Gumi"},{"aya":"004","id":2859,"locale":"ha","sura":"025","text":"Kuma waɗanda suka kãfirta suka ce: \"Wannan bã kõme ba ne fãce ƙiron ƙarya da (Muhammadu) ya ƙirƙira shi, kuma waɗansu mutãne na dabam suka taimake shi a kansa.\" To, lalle ne sun jẽ wa zãlunci da karkacẽwar magana.","translator":"Abubakar Mahmoud Gumi"},{"aya":"005","id":2860,"locale":"ha","sura":"025","text":"Kuma suka ce: \"Tatsũniyõyi ne na farko ya rurrbũta, sai sũ ake shibtarsu a gare shi sãfe da yamma.\"","translator":"Abubakar Mahmoud Gumi"},{"aya":"006","id":2861,"locale":"ha","sura":"025","text":"Ka ce: \"wanda Yake sanin asĩri a cikin, sammai da ƙasane Ya saukar da shi. Lalle ne shĩ Ya kasance Mai gãfara, Mai, jin ƙai.\"","translator":"Abubakar Mahmoud Gumi"},{"aya":"007","id":2862,"locale":"ha","sura":"025","text":"Kuma suka ce: \"Mẽne ne ga wannan Manzo, yanã cin abinci, kuma yanã tafiya a cikin kãsuwanni! Don me ba a saukar da malã'ika zuwa gare shi ba, dõmin ya kasance mai gargaɗi tãre da shi?","translator":"Abubakar Mahmoud Gumi"}],"metadata":{"itemsPerPage":7,"pages":11,"nextPage":"/ha/s025-2.json"}}