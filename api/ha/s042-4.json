{"results":[{"aya":"022","id":4294,"locale":"ha","sura":"042","text":"Kanã ganin azzãlumai sunã mãsu tsõro daga abin da suka sanã'anta alhãli kuwa shi abin tsoron, mai aukuwa ne gare su, kuma waɗanda suka yi ĩmãni kuma suka aikata ayyukan ƙwarai sunã a cikin fadamun Aljanna sunã da abin da suke so a wurin Ubangijinsu. Waccan fa ita ce falala mai girma.","translator":"Abubakar Mahmoud Gumi"},{"aya":"023","id":4295,"locale":"ha","sura":"042","text":"Wancan shĩ ne Allah ke bãyar da bushãra da shi ga bãyinSa waɗanda suka yi ĩmãni kuma suka aikata ayyukan ƙwarai. Ka ce: \"Bã ni tambayar ku wata ijãra a kansa, fãce dai sõyayya ta cikin zumunta.\" Kuma wanda ya aikata wani abu mai kyau, zã Mu ƙarã masa kyau a cikinsa, lalle Allah Mai gãfara ne, Mai gõdiya.","translator":"Abubakar Mahmoud Gumi"},{"aya":"024","id":4296,"locale":"ha","sura":"042","text":"Kõ zã su ce: \"Ya ƙirƙira ƙarya ga Allah ne?\" To, idan Allah Ya so, zai yunƙe a kan zũciyarka, kuma Allah Yana shãfe ƙarya kuma Yana tabbatar da gaskiya da kalmõminSa. Lalle ne Shĩ Masani ne ga abin da ke cikin zukata.","translator":"Abubakar Mahmoud Gumi"},{"aya":"025","id":4297,"locale":"ha","sura":"042","text":"Kuma Shi ne ke karɓar tũba daga bãyinSa, kuma Yanã Yafe ƙananan laifuffuka, alhãli kuwa Yanã sanin abin da kuke aikatãwa.","translator":"Abubakar Mahmoud Gumi"},{"aya":"026","id":4298,"locale":"ha","sura":"042","text":"Kuma Yanã karɓa wa waɗannan da suka yi ĩmãni kuma suka aikata ayyukan ƙwarai, kuma Yanã ƙãra musu (sakamako) daga falalarSa. Kuma kãfirai sunã da wata azãba mai tsanani.","translator":"Abubakar Mahmoud Gumi"},{"aya":"027","id":4299,"locale":"ha","sura":"042","text":"Kuma dã Allah Ya shimfiɗa arziki ga bãyinSa, dã sun yi zãluncin rarraba jama'a a cikin ƙasa, kuma amma Yanã sassaukarwa gwargwado ga abin da Yake so. Lalle ne Shĩ, game da bãyinSa, Mai labartawa ne, Mai gani.","translator":"Abubakar Mahmoud Gumi"},{"aya":"028","id":4300,"locale":"ha","sura":"042","text":"Kuma Shĩ ne ke sassaukar da girgije (ruwa) a bãyan sun yanke ƙauna kuma Yana wãtsa rahamarSa, alhãli kuwa Shĩ ne Majiɓinci, Mai gõdiya.","translator":"Abubakar Mahmoud Gumi"}],"metadata":{"itemsPerPage":7,"pages":8,"previousPage":"/ha/s042-3.json","nextPage":"/ha/s042-5.json"}}