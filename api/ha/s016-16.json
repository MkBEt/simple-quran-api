{"results":[{"aya":"106","id":2007,"locale":"ha","sura":"016","text":"Wanda ya kãfirta da Allah daga bãyan ĩmãninsa, fãce wanda aka tĩlasta alhãli kuwa zũciyarsa tanã natse da ĩmãni kuma wanda ya yi farin ciki da kãfirci, to, akwai fushi a kansa daga Allah, kuma sunã da wata azãba mai girma.","translator":"Abubakar Mahmoud Gumi"},{"aya":"107","id":2008,"locale":"ha","sura":"016","text":"Waɗancan ne kãfirai dõmin sun fĩfĩta son dũniya a kan Lãhira, kuma lalle ne Allah bã Ya shiryar da mutãne kãfirai.","translator":"Abubakar Mahmoud Gumi"},{"aya":"108","id":2009,"locale":"ha","sura":"016","text":"Waɗancan ne waɗanda Allah Ya bice hasken zukãtansu da jinsu da gannansu. Kuma waɗancan sũ ne gafalallu.","translator":"Abubakar Mahmoud Gumi"},{"aya":"109","id":2010,"locale":"ha","sura":"016","text":"Bãbu shakka lalle ne a Lãhira sũ ne mãsu hasãra.","translator":"Abubakar Mahmoud Gumi"},{"aya":"110","id":2011,"locale":"ha","sura":"016","text":"Sa'an nan kuma lalle ne Ubangijinka ga waɗanda suka yi hijirã daga bãyan an fitine su, sa'an nan kuma suka yi jihãdi, kuma suka yi haƙuri, lalle ne Ubangijinka, daga bãyanta haƙĩƙa Mai gãfara ne, Mai jin ƙai.","translator":"Abubakar Mahmoud Gumi"},{"aya":"111","id":2012,"locale":"ha","sura":"016","text":"A rãnar da kõwane rai zai je yanã jãyayyar tunkuɗẽwa daga kansa, kuma a cika wa kõwane rai (sakamakon) abin da ya aikata, kuma sũ bã zã a zãlunce su ba.","translator":"Abubakar Mahmoud Gumi"},{"aya":"112","id":2013,"locale":"ha","sura":"016","text":"Kuma Allah Ya buga misãli, wata alƙarya ta kasance amintacciyã, natsattsiyã, arzikinta yanã je mata a wadãce daga kõwane wuri sai ta kãfirta da ni'imõmin Allah, sabõda haka Allah ya ɗanɗana mata tufãfin yunwa da tsõro, sabõda abin da suka kasance sunã sanã'antãwa.","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s016-15.json","nextPage":"/ha/s016-17.json"}}