{"results":[{"aya":"029","id":4247,"locale":"ha","sura":"041","text":"Kuma waɗanda suka kafirta suka ce: \"Yã Ubangijinmu! Ka nũnã mana wadannan biyun da suka batar da mu daga aljannu da mutãne, mu sanya su a karkashin, ƙafãfunmu, dõmin su kasance daga ƙaskantattu.\"","translator":"Abubakar Mahmoud Gumi"},{"aya":"030","id":4248,"locale":"ha","sura":"041","text":"Lalle waɗannan da suka ce: \"Ubangjinmu, shĩ ne Allah,\" sa'an nan suka daidaitu, malã'iku na sassauka a kansu (a lõkacin saukar ajalinsu sunã ce musu) \"Kada ku ji tsõro, kuma kada ku yi baƙin ciki, kuma ku yi bushãra da Aljanna, wadda kun kasance anã yi muku wa'adi da ita.\"","translator":"Abubakar Mahmoud Gumi"},{"aya":"031","id":4249,"locale":"ha","sura":"041","text":"\"Mũ ne majibintanku a cikin rãyuwar dũniya da kuma a cikin Lãhira, kuma a cikinta kunã da abin da rãyukanku ke sha'awa, kuma kunã da abin da kuke kira (akawo muku) a cikinta.","translator":"Abubakar Mahmoud Gumi"},{"aya":"032","id":4250,"locale":"ha","sura":"041","text":"\"A kan liyãfa daga Mai gafara, Mai jin ƙai.\"","translator":"Abubakar Mahmoud Gumi"},{"aya":"033","id":4251,"locale":"ha","sura":"041","text":"Kuma wãne ne mafi kyau ga magana daga wanda ya yi kira zuwa ga Allah, kuma ya aikata aiki na ƙwarai kuma ya ce: \"Lalle nĩinã daga mãsu sallamãwar al'amari zuwa ga Allah?\"","translator":"Abubakar Mahmoud Gumi"},{"aya":"034","id":4252,"locale":"ha","sura":"041","text":"Kuma kyautatãwa bã ta daidaita kuma haka mũnanãwa. Ka tunkuɗe cũta da abin da yake mafi kyau, sai ga shi wanda akwai ƙiyayya a tsakaninka da tsakaninsa, kamar dai shi majibinci ne, masoyi.","translator":"Abubakar Mahmoud Gumi"},{"aya":"035","id":4253,"locale":"ha","sura":"041","text":"Kuma bã za a cũsa wa kõwa wannan hãli ba fãce waɗanda suka yi haƙuri, kuma bã zã a cũsa shi ba fãce ga mai rabo mai gima.","translator":"Abubakar Mahmoud Gumi"}],"metadata":{"itemsPerPage":7,"pages":8,"previousPage":"/ha/s041-4.json","nextPage":"/ha/s041-6.json"}}