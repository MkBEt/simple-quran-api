{"results":[{"aya":"036","id":2827,"locale":"ha","sura":"024","text":"A cikin waɗansu gidãje waɗanda Allah Yã yi umurnin a ɗaukaka kuma a ambaci sũnansa a cikinsu, sunã yin tasbĩhi a gare Shi a cikinsu, sãfe da maraice.","translator":"Abubakar Mahmoud Gumi"},{"aya":"037","id":2828,"locale":"ha","sura":"024","text":"Waɗansu maza, waɗanda wani fatauci bã ya shagaltar da su, kuma sayarwa bã ta shagaltar da su daga ambaton Allah, da tsai da salla da bãyar da zakka, sunã tsõron wani yini wanda zukãta sunã bibbirkita a cikinsa, da gannai.","translator":"Abubakar Mahmoud Gumi"},{"aya":"038","id":2829,"locale":"ha","sura":"024","text":"Dõmin Allah Ya sãka musu da mafi kyaun abin da suka aikata, kuma Ya ƙãra musu daga falalarsa. Kuma Allah Yanã azurta wanda Yake so, bã da lissafi ba.","translator":"Abubakar Mahmoud Gumi"},{"aya":"039","id":2830,"locale":"ha","sura":"024","text":"Kuma waɗanda suka ƙãfirta ayyukansu sunã kamar ƙawalwalniyã ga faƙo, mai ƙishirwa yanã zaton sa ruwa, har idan ya jẽ masa bai iske shi kõme ba, kuma ya sãmi Allah a wurinsa, sai Ya cika masa hisãbinsa. Kuma Allah Mai gaggãwar sakamako ne.","translator":"Abubakar Mahmoud Gumi"},{"aya":"040","id":2831,"locale":"ha","sura":"024","text":"Kõ kuwa kamar duffai a cikin tẽku mai zurfi, tãguwar ruwa tanã rufe da shi, daga bisansa akwai wata tãguwa, daga bisansa akwai wani girgije, duffai sãshensu a bisa sãshe, idan ya fitar da tãfinsa ba ya kusa ya gan shi. Kuma wanda Allah bai sanya masa haske ba, to, bã ya da wani haske.","translator":"Abubakar Mahmoud Gumi"},{"aya":"041","id":2832,"locale":"ha","sura":"024","text":"Shin, ba ka gani ba (cẽwa) lalle ne Allah, Wanda yake a cikin sammai da ƙasa sunã yi Masa tasbĩhi, kuma tsuntsaye sunã mãsu sanwa, kõwane lalle ya san sallarsa da tasbĩhinsa kuma Allah Masani ne ga abin da suke aikatãwa?","translator":"Abubakar Mahmoud Gumi"},{"aya":"042","id":2833,"locale":"ha","sura":"024","text":"Mulkin sammai da ƙasa ga Allah kawai yake, kuma zuwa ga Allah makõma take.","translator":"Abubakar Mahmoud Gumi"}],"metadata":{"itemsPerPage":7,"pages":10,"previousPage":"/ha/s024-5.json","nextPage":"/ha/s024-7.json"}}