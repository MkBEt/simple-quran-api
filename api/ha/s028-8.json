{"results":[{"aya":"050","id":3302,"locale":"ha","sura":"028","text":"To, idan ba su karɓa maka ba to sai ka sani sunã bin son zuciyarsu ne kawai, kuma wãne ne mafi ɓata daga wanda ya bi son zuciyarsa, bã tãre da wata shiriya daga Allah ba? Lalle ne, Allah bã ya shiryar da mutãne azzãlumai.","translator":"Abubakar Mahmoud Gumi"},{"aya":"051","id":3303,"locale":"ha","sura":"028","text":"Kuma lalle ne haƙĩƙa Mun sãdar da magana sabõda su, tsammãninsu, suna tunãni.","translator":"Abubakar Mahmoud Gumi"},{"aya":"052","id":3304,"locale":"ha","sura":"028","text":"Waɗanda Muka bã su littãfi daga gabãninsa (Alƙur'ãni), su mãsu ĩmãni ne da shi.","translator":"Abubakar Mahmoud Gumi"},{"aya":"053","id":3305,"locale":"ha","sura":"028","text":"Kuma idan anã karanta shi a kansu, sai su ce: \"Mun yi ĩmãni da shi, lalle shi ne gaskiya daga Ubangijinmu. Lalle mũ, mun kasance a gabãninsa masu sallamãwa.\"","translator":"Abubakar Mahmoud Gumi"},{"aya":"054","id":3306,"locale":"ha","sura":"028","text":"Waɗancan anã ba su lãdarsu sau biyu, sabõda haƙurin da suka yi, kuma da kyautatãwa suna tunkuɗewar mũnanãwa kuma daga abin da Muka azũrtã susunã ciyarwa.","translator":"Abubakar Mahmoud Gumi"},{"aya":"055","id":3307,"locale":"ha","sura":"028","text":"Kuma idan sun ji yãsassar magana sukan kau da kai daga barinta, kuma sukan ce, \"Ayyukanmu sunã a gare mu, kuma ayyukanku sunã a gare ku, aminci ya tabbata a kanmu bã mu nẽman jãhilai (da husũma).\"","translator":"Abubakar Mahmoud Gumi"},{"aya":"056","id":3308,"locale":"ha","sura":"028","text":"Lalle ne kai bã ka shiryar da wanda ka so, amma kuma Allah Yanã shiryar da wanda Yake so, kuma Shi ne Mafi sani daga mãsu shiryuwa.","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s028-7.json","nextPage":"/ha/s028-9.json"}}