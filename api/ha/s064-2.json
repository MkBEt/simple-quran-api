{"results":[{"aya":"008","id":5207,"locale":"ha","sura":"064","text":"Sabõda haka ku yi ĩmani da Allah da ManzonSa da hasken nan da Muka saukar. Kuma Allah, ga abin da kuke aikatãwa, Mai labartawa ne.","translator":"Abubakar Mahmoud Gumi"},{"aya":"009","id":5208,"locale":"ha","sura":"064","text":"A rãnar da Yake tattara ku dõmin rãnar tãruwa. Wancan ne rãnar kãmunga. Kuma wanda ya yi ĩmãni da Allah, kuma ya aikata aikin ƙwarai, zai kankare masa mũnãnan ayyukansa, kuma Yashigar da shi gidãjen Aljanna, ƙoramu na gudãna daga ƙarƙashinsu, sunã madawwama a cikinsu har abada. Wannan ne babban rabo mai girma.","translator":"Abubakar Mahmoud Gumi"},{"aya":"010","id":5209,"locale":"ha","sura":"064","text":"Kuma waɗanda suka kãfirta, kuma suka ƙaryata game da ayõyinMu, waɗannan sũne'yan wuta, sunã madawwama a cikinta. Kuma tir da makõma, ita.","translator":"Abubakar Mahmoud Gumi"},{"aya":"011","id":5210,"locale":"ha","sura":"064","text":"Wata masĩfa bã zã ta sãmu ba fãce da iznin Allah. Kuma wanda ya yi ĩmãni da Allah, Allah zai shiryar da zuciyarsa. Kuma Allah, ga dukan kõme, Masani ne.","translator":"Abubakar Mahmoud Gumi"},{"aya":"012","id":5211,"locale":"ha","sura":"064","text":"Kuma ku yi ɗã'a ga Allah, kuma ku yi ɗã'a ga Manzo. Sa'an nan idan kun jũya bãya, to, abin sani kawai, akwai iyarwa bayyananna a kan ManzonMu.","translator":"Abubakar Mahmoud Gumi"},{"aya":"013","id":5212,"locale":"ha","sura":"064","text":"Allah bãbu wani abin bauta wa fãce Shi. Kuma ga Allah, sai mũminai su dõgara.","translator":"Abubakar Mahmoud Gumi"},{"aya":"014","id":5213,"locale":"ha","sura":"064","text":"Yã kũ waɗanda suka yi ĩmani! Lalle ne daga mãtanku da ɗiyanku akwai wani maƙiyi a gare ku, sai ku yi saunarsu. Kuma idan kuka yãfe, kuma kuka kau da kai, kuma kuka gãfarta, to, lalle Allah Mai gãfara ne, Mai jin ƙai.","translator":"Abubakar Mahmoud Gumi"}],"metadata":{"itemsPerPage":7,"pages":3,"previousPage":"/ha/s064.json","nextPage":"/ha/s064-3.json"}}