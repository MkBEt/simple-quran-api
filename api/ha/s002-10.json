{"results":[{"aya":"064","id":71,"locale":"ha","sura":"002","text":"Sa'an nan kuma kuka jũya daga bayan wancan, to, bã dõmin falalar Allah ba da rahamarSa a kanku, haƙĩƙa, dã kun kasance daga mãsu hasãra.\"","translator":"Abubakar Mahmoud Gumi"},{"aya":"065","id":72,"locale":"ha","sura":"002","text":"Kuma lalle ne, haƙĩƙa, kun san waɗanda suka ƙẽtare haddi daga gare ku a cikin Asabar, sai muka ce musu: \"ku kasance birai ƙasƙantattu.\"","translator":"Abubakar Mahmoud Gumi"},{"aya":"066","id":73,"locale":"ha","sura":"002","text":"Muka sanya ta (mas'alar) azãba, dõmin abin da yake gaba gareta, da yake a bãyanta, kuma wa'azi ga mãsu taƙawa.","translator":"Abubakar Mahmoud Gumi"},{"aya":"067","id":74,"locale":"ha","sura":"002","text":"Kuma a lõkacin da Musa yace ga mutanensa: \"Lalle ne, Allah Yana umurtar ku da ku yanka wata sãniya.\" Suka ce: \"Shin kana riƙon mu ne da izgili?\" Ya ce: \"Ina nẽman tsari daga Allah da in kasance daga jãhilai.\"","translator":"Abubakar Mahmoud Gumi"},{"aya":"068","id":75,"locale":"ha","sura":"002","text":"Suka ce: \"Ka rõƙa mana Ubangijinka, Ya bayyana mana, mecẽ ce ita?\" Ya ce: \"Lalle ne, Shi, Yana cewa: \"Lalle ne ita sãniya ce; bã tsõfuwa ba, bã kuma budurwa ba, tsakãtsaki ce a tsakãnin wancan,' sai ku aikata abin da ake umurninku.\"","translator":"Abubakar Mahmoud Gumi"},{"aya":"069","id":76,"locale":"ha","sura":"002","text":"Suka ce: \"Ka rõƙa mana Ubangijinka Ya bayyana mana abin da yake launinta.\" Ya ce: \"Lalle ne, Shi Yana cewa: \"Ita wata saniya ce fatsa-fatsa, mai tsan-tsan launi, tana faranta ran mausu kallonta.\"","translator":"Abubakar Mahmoud Gumi"},{"aya":"070","id":77,"locale":"ha","sura":"002","text":"Suka ce: \"Ka rõƙa mana Ubangijinka, Ya bayyana mana abin da yake ita, lalle ne shãnu suna yi mana kamã da jũna, kuma mu, idan Allah Yã so, haƙĩƙa, shiryuwa ne.\"","translator":"Abubakar Mahmoud Gumi"}],"metadata":{"itemsPerPage":7,"pages":41,"previousPage":"/ha/s002-9.json","nextPage":"/ha/s002-11.json"}}