{"results":[{"aya":"015","id":804,"locale":"ha","sura":"006","text":"Kace: \"Lalle ne nĩ inã tsõron azãbar Yini Mai girma, idan nã sãɓã wa Ubangijina.\"","translator":"Abubakar Mahmoud Gumi"},{"aya":"016","id":805,"locale":"ha","sura":"006","text":"\"Wanda aka jũyar da shi daga gare shi, a wannan Rãnar, to, lalle ne, (Allah) Yã yi masa rahama, Kuma wannan ne tsĩra bayyananniya.\"","translator":"Abubakar Mahmoud Gumi"},{"aya":"017","id":806,"locale":"ha","sura":"006","text":"\"Idan Allah Ya shãfe ka da wata cũta, to, babu mai kuranyẽwa gare ta, fãce Shĩ, kuma idanYa shãfe ka da wani alhẽri to shĩ ne, a kan kõme, Mai ĩkon yi.\"","translator":"Abubakar Mahmoud Gumi"},{"aya":"018","id":807,"locale":"ha","sura":"006","text":"\"Kuma Shĩ ne mai Tanƙwasa a kan bayinSa, kuma Shi ne Mai hikima, Masani.\"","translator":"Abubakar Mahmoud Gumi"},{"aya":"019","id":808,"locale":"ha","sura":"006","text":"Ka ce: \"Wane abu ne mafi girma ga shaida?\" Ka ce: \"Allah ne shaida a tsakãnina da tsakaninku. Kuma an yiwo wahayin wannan Alƙur'ãni dõmin in yi muku gargaɗi da shi, da wanda lãbãri ya kai gare shi. Shin lalle ne ku, haƙĩƙa, kunã shaidar cẽwa, lalle ne tãre da Allah akwai wasu abũbuwan bautawa?\" Ka ce: \"Bã zan yi shaidar (haka) ba.\" Ka ce: \"Abin sani, Shi ne Abin bautãwa Guda kumã lalle ne nĩ barrantacce ne daga abin da kuke yi na shirki.\"","translator":"Abubakar Mahmoud Gumi"},{"aya":"020","id":809,"locale":"ha","sura":"006","text":"Waɗanda Muka bã su Littãfi sunã sanin sa kamar yadda suke sanin ɗiyansu. Waɗanda suka yi hasãrar rãyukansu, to, sũ bã su yin ĩmãni.","translator":"Abubakar Mahmoud Gumi"},{"aya":"021","id":810,"locale":"ha","sura":"006","text":"Wãne ne mafi zãlunci daga wanda yake ƙirƙira karya ga Allah, kõ kuwa ya ƙaryata game da ãyõyinsa? Lalle ne shĩ, azzalumai bã zã su ci nasara ba.","translator":"Abubakar Mahmoud Gumi"}],"metadata":{"itemsPerPage":7,"pages":24,"previousPage":"/ha/s006-2.json","nextPage":"/ha/s006-4.json"}}