{"results":[{"aya":"015","id":2870,"locale":"ha","sura":"025","text":"Ka ce: \"Shin, wancan ne mafi alhẽri, kõ kuwa Aljannar dawwama wadda aka yi wa'adi ga mãsu taƙawa? Tã zama, a gare su, sakamako da makõma.\"","translator":"Abubakar Mahmoud Gumi"},{"aya":"016","id":2871,"locale":"ha","sura":"025","text":"\"Sunã da abin da suke so, a cikinta sunã madawwama. Wannan ya kasance wa'adi abin tambaya a kan Ubangijinka.\"","translator":"Abubakar Mahmoud Gumi"},{"aya":"017","id":2872,"locale":"ha","sura":"025","text":"Kuma rãnar da Yake tãra su da abin da suke bauta wa, baicin Allah sai Ya ce: \"Shin kũ nekuka ɓatar, da bãyiNa, waɗannan, ko kuwa su ne suka ɓata daga hanya?\"","translator":"Abubakar Mahmoud Gumi"},{"aya":"018","id":2873,"locale":"ha","sura":"025","text":"suka ce: \"Tsarki ya tabbata a gare Ka, bã ya kasancẽwa agare mu, mu riƙi waɗansu majiɓinta, baicin Kai, kuma amma Kã jiyar da su dãɗi sũ da ubanninsu har suka manta da Tunãtarwa, kuma sun kasance mutãne ne halakakku.\"","translator":"Abubakar Mahmoud Gumi"},{"aya":"019","id":2874,"locale":"ha","sura":"025","text":"To, lalle ne, sun ƙaryata game da abin da kuke cẽwa, sabõda haka bã ku iya karkatarwa ga (maganarsu), kuma ba ku iya taimako (ga hana azãba), kuma wanda ya yi zãlunci a cikinku zã Mu ɗanɗana masa azãba mai girma.","translator":"Abubakar Mahmoud Gumi"},{"aya":"020","id":2875,"locale":"ha","sura":"025","text":"Kuma ba Mu aika ba, a gabãninka daga Manzanni, fãce lalle sũ haƙĩƙa sunã cin abinci kuma sunã tafiya a cikin kasuwõyi. Kuma Mun sanya sãshen mutãne fitina ga sãshe. Shin kunã yin haƙuri? Kuma Ubangijia Ya kasance Mai gani.","translator":"Abubakar Mahmoud Gumi"},{"aya":"021","id":2876,"locale":"ha","sura":"025","text":"Kuma waɗanda bã su fatan haɗuwa da Mu suka ce: \"Don me ba a saukar da malã'ĩku ba a kanmu, kõ kuwa mu ga Ubangijinmu?\" Lalle ne sun kangara a cikin rãyukansu, kuma suka yi tsaurin kai, tsaurin kai mai girma.","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s025-2.json","nextPage":"/ha/s025-4.json"}}