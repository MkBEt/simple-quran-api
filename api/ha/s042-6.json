{"results":[{"aya":"036","id":4308,"locale":"ha","sura":"042","text":"Sabõda haka abin da aka bã ku, kõ mẽne ne, to, jin dãɗin rayuwar dũniya ne, kuma abin da ke a wurin Allah Shĩ ne mafĩfĩci, kuma Shĩ ne mafi wanzuwa ga waɗanda suka yi ĩmãni kuma sunã dõgara a kan Ubangijinsu kawai.","translator":"Abubakar Mahmoud Gumi"},{"aya":"037","id":4309,"locale":"ha","sura":"042","text":"Kuma waɗanda ke nisantar manyan zunubbai da ayyukan alfãsha, kuma idan sun yi fushi, sũ, sunã gãfartawa.","translator":"Abubakar Mahmoud Gumi"},{"aya":"038","id":4310,"locale":"ha","sura":"042","text":"Da waɗanda suka karɓa kira ga Ubangijinsu, kuma suka tsayar da salla, kuma al'amarinsu shãwara ne a tsakãninsu, kuma daga abin da Muka azurta su sunã ciyarwa.","translator":"Abubakar Mahmoud Gumi"},{"aya":"039","id":4311,"locale":"ha","sura":"042","text":"Da waɗanda idan zãlunci ya sãme su, sunã nẽman taimako (su rãma).","translator":"Abubakar Mahmoud Gumi"},{"aya":"040","id":4312,"locale":"ha","sura":"042","text":"Kuma sakamakon cũta shĩ ne wata cũta kamarta, sai dai wanda Ya yãfe kuma ya kyautata, to lãdarsa nã ga Allah. Lalle ne, Shĩ (Allah) bã Ya son azzãlumai.","translator":"Abubakar Mahmoud Gumi"},{"aya":"041","id":4313,"locale":"ha","sura":"042","text":"Kuma Lalle ne, wanda ya nẽmi taimakon rãmãwa a bãyan an zãlunce shi, to waɗannan bãbu wata hanyar zargi a kansu.","translator":"Abubakar Mahmoud Gumi"},{"aya":"042","id":4314,"locale":"ha","sura":"042","text":"lnda hanyar zargi kawai take, shĩ ne a kan waɗanda ke zãluntar mutãne kuma sunã ƙẽtare haddin shari'a cikin ƙasa bã tare da haƙƙi ba. Waɗannan sunã da azãba Mai raɗaɗi.","translator":"Abubakar Mahmoud Gumi"}],"metadata":{"itemsPerPage":7,"pages":8,"previousPage":"/ha/s042-5.json","nextPage":"/ha/s042-7.json"}}