{"results":[{"aya":"015","id":3985,"locale":"ha","sura":"038","text":"Kuma waɗannan bã su jiran kõme fãce tsãwã guda, wadda bã ta da hani.","translator":"Abubakar Mahmoud Gumi"},{"aya":"016","id":3986,"locale":"ha","sura":"038","text":"Kuma suka ce: \"Ya Ubangijinmu! Ka gaggauta mana da rabonmu, a gabãnin rãnar bincike.\"","translator":"Abubakar Mahmoud Gumi"},{"aya":"017","id":3987,"locale":"ha","sura":"038","text":"Ka yi haƙuri bisa ga abin da suke faɗa (na izgili), kuma ka ambaci bãwanMu Dãwũda ma'abũcin ƙarfin ibãda. Lalle, shi, mai mayar da al'amari ga Allah ne.","translator":"Abubakar Mahmoud Gumi"},{"aya":"018","id":3988,"locale":"ha","sura":"038","text":"Lalle Mũ, Mun hõre duwãtsu tãre da shi, sunã yin tasbĩhi maraice da fitõwar rãnã.","translator":"Abubakar Mahmoud Gumi"},{"aya":"019","id":3989,"locale":"ha","sura":"038","text":"Da tsuntsãye waɗanda ake tattarawa, kõwannensu mai kõmãwa ne a gare shi.","translator":"Abubakar Mahmoud Gumi"},{"aya":"020","id":3990,"locale":"ha","sura":"038","text":"Kuma Muka ƙarfafa mulkinsa, kuma Muka bã shi hikima da rarrabẽwar magana.","translator":"Abubakar Mahmoud Gumi"},{"aya":"021","id":3991,"locale":"ha","sura":"038","text":"Kuma shin, lãbãrin mãsu husũma ya zo maka, a lõkacin da suka haura gãrun masallaci?","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s038-2.json","nextPage":"/ha/s038-4.json"}}