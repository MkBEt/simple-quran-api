{"results":[{"aya":"113","id":2014,"locale":"ha","sura":"016","text":"Kuma lalle ne haƙĩƙa wani Manzo daga gare su, ya jẽmusu, sai suka ƙaryata shi, sabõda haka azãba ta kãma su, alhãli kuwa sũ ne mãsu zãlunci.","translator":"Abubakar Mahmoud Gumi"},{"aya":"114","id":2015,"locale":"ha","sura":"016","text":"Sa'an nan ku ci daga abin da Allah Ya azurta ku da shi, halas, kuma mai dãɗi, kuma ku gõde wa ni'imar Allah idan kun kasance shi kuke bautãwa.","translator":"Abubakar Mahmoud Gumi"},{"aya":"115","id":2016,"locale":"ha","sura":"016","text":"Abin sani kawai (Allah) Ya haramta muku mussai da jini da nãman alade da abin da aka ambaci sũnan wanin Allah game da shi. Sa'an nan wanda aka tĩlastaa kan jama'a kuma baicin mai zãlunci, to, lalle Allah ne Mai gãfara, Mai jin ƙai.","translator":"Abubakar Mahmoud Gumi"},{"aya":"116","id":2017,"locale":"ha","sura":"016","text":"Kuma kada ku ce, dõmin abin da harsunanku suke siffantawa da ƙarya, \"Wannan halas ne, kuma wannan harãmun ne.\" Dõmin ku ƙirƙira ƙarya ga Allah. Lalle ne, waɗanda suke ƙirƙira ƙarya ga Allah bã zã su ci nasara ba.","translator":"Abubakar Mahmoud Gumi"},{"aya":"117","id":2018,"locale":"ha","sura":"016","text":"Jin dãɗi ne kaɗan. Kuma sunã da wata azãba mai raɗaɗi.","translator":"Abubakar Mahmoud Gumi"},{"aya":"118","id":2019,"locale":"ha","sura":"016","text":"Kuma kan waɗanda suka tũba (Yãhũdu) Mun haramta abin da Muka bãyar da lãbari a gare ka daga gabãni, kuma ba Mu zãlunce su ba, amma sun kasance kansu suke zãlunta.","translator":"Abubakar Mahmoud Gumi"},{"aya":"119","id":2020,"locale":"ha","sura":"016","text":"Sa'an nan kuma lalle ne Ubangijinka ga waɗanda suka aikata mummunan aiki da jãhilci, sa'an nan suka tũba daga bãyan wancan, kuma suka gyãra, lalle ne Ubangijinka, daga bãyanta haƙĩƙa Mai gãfara ne, Mai jin ƙai.","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s016-16.json","nextPage":"/ha/s016-18.json"}}