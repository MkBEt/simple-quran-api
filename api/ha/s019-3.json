{"results":[{"aya":"015","id":2265,"locale":"ha","sura":"019","text":"Kuma aminci ya tabbata a gare shi a rãnar da aka haife shi da rãnar da yake mutuwa da rãnar da ake tãyar da shi yanã mai rai.","translator":"Abubakar Mahmoud Gumi"},{"aya":"016","id":2266,"locale":"ha","sura":"019","text":"Kuma ka ambaci Maryamu a cikin Littãfi, a lõkacin da ta tsallake daga mutãnenta a wani wuri, a gẽfen gabas.","translator":"Abubakar Mahmoud Gumi"},{"aya":"017","id":2267,"locale":"ha","sura":"019","text":"Sa'an nan ta riƙi wani shãmaki daga barinsu. Sai Muka aika rũhinMu zuwa gare ta. Sai ya bayyana a gare ta da siffar mutum madaidaci.","translator":"Abubakar Mahmoud Gumi"},{"aya":"018","id":2268,"locale":"ha","sura":"019","text":"Ta ce: \"Lalle nĩ inã nẽman tsari ga Mai, rahama daga gare ka, idan ka kasance mai tsaron addini!\"","translator":"Abubakar Mahmoud Gumi"},{"aya":"019","id":2269,"locale":"ha","sura":"019","text":"Ya ce: \"Abin sani kawai, ni Manzon Ubangijinki ne dõmin in bãyar da wani yãro tsarkakke gare ki.\"","translator":"Abubakar Mahmoud Gumi"},{"aya":"020","id":2270,"locale":"ha","sura":"019","text":"Ta ce: \"A inã yãro zai kasance a gare ni alhãli kuwa wani mutum bai shãfe ni ba, kuma ban kasance kãruwa ba?\"","translator":"Abubakar Mahmoud Gumi"},{"aya":"021","id":2271,"locale":"ha","sura":"019","text":"Ya ce: \"Kamar wancan Ubangijinki Ya ce. Shĩ, a gare Ni mai sauƙi ne. Kuma dõmin Mu sanya shi wata alãma ga mutãne, kuma wata rahama ce daga gare Mu.' Kuma abin yã kasance wani al'amari hukuntacce.\"","translator":"Abubakar Mahmoud Gumi"}],"metadata":{"itemsPerPage":7,"pages":14,"previousPage":"/ha/s019-2.json","nextPage":"/ha/s019-4.json"}}