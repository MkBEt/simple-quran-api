{"results":[{"aya":"078","id":3237,"locale":"ha","sura":"027","text":"\"Lalle Ubangijinka Yanã yin hukunci a tsakãninsu da hukuncinsa, kuma Shi ne Mabuwãyi, Masani.\"","translator":"Abubakar Mahmoud Gumi"},{"aya":"079","id":3238,"locale":"ha","sura":"027","text":"Sabõda haka, ka dõgara ga Allah, lalle ne, kai ne a kan gaskiya bayyananniya.","translator":"Abubakar Mahmoud Gumi"},{"aya":"080","id":3239,"locale":"ha","sura":"027","text":"Lalle ne kai, bã ka jiyar da matattu, kuma bã ka sa kurãme su ji kiranka, idan sun jũya sunã mãsu bãyar da bãya.","translator":"Abubakar Mahmoud Gumi"},{"aya":"081","id":3240,"locale":"ha","sura":"027","text":"Kuma kai ba ka zama mai shiryar da ɗimammu daga ɓata ba. Bã ka jiyarwa fãce wanda yake yin ĩmãni da ãyõyinMu. To, sũ ne mãsu sallamãwa (al'amari zuwa ga Allah).","translator":"Abubakar Mahmoud Gumi"},{"aya":"082","id":3241,"locale":"ha","sura":"027","text":"Kuma idan magana ta auku a kansu, Munã fitar musu da wata dabba daga ƙasa, tanã yi musu magana, cẽwa \"Lalle mutãne sun kasance game da ayoyinMu, ba su yin ĩmãnin yaƙĩni.\"","translator":"Abubakar Mahmoud Gumi"},{"aya":"083","id":3242,"locale":"ha","sura":"027","text":"Kuma a rãnar da Muke tãrãwa daga kõwace al'umma, wata ƙungiya daga waɗanda suke ƙaryata ãyõyinMu, sai ga su anã kangesu. (ga kõra)","translator":"Abubakar Mahmoud Gumi"},{"aya":"084","id":3243,"locale":"ha","sura":"027","text":"Har idan sun zo, (Allah) zai ce, \"Ashe kun ƙaryata ãyõyinNa, kuma ba ku kẽwaye su da sani ba? To, mẽne ne kuka kasance kunã aikatãwa?\"","translator":"Abubakar Mahmoud Gumi"}],"metadata":{"itemsPerPage":7,"pages":14,"previousPage":"/ha/s027-11.json","nextPage":"/ha/s027-13.json"}}