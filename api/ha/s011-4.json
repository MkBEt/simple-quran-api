{"results":[{"aya":"022","id":1495,"locale":"ha","sura":"011","text":"Bãbu makawã cẽwa, haƙĩƙa, sũ a lãhira, sũ ne mafi hasãra.","translator":"Abubakar Mahmoud Gumi"},{"aya":"023","id":1496,"locale":"ha","sura":"011","text":"Lalle ne waɗanda suka yi ĩmãni kuma suka aikata ayyukan ƙwarai, kuma suka yi tawãlu'i zuwa ga Ubangijinsu, waɗannan ne abõkan Aljanna, sunã madawwama a cikinta.","translator":"Abubakar Mahmoud Gumi"},{"aya":"024","id":1497,"locale":"ha","sura":"011","text":"Misãlin ɓangaren biyu kamar makãho ne da kurmã, da mai gani da mai ji. Shin, sunã daidaita ga misãli? Ashe, bã ku yin tunãni?","translator":"Abubakar Mahmoud Gumi"},{"aya":"025","id":1498,"locale":"ha","sura":"011","text":"Kuma haƙĩƙa Mun aika Nũhu zuwa ga mutanensa, (ya ce): \"Lalle ne ni, a gare ku mai gargaɗi bayyananne ne.\"","translator":"Abubakar Mahmoud Gumi"},{"aya":"026","id":1499,"locale":"ha","sura":"011","text":"\"Kada ku bautã wa kõwa fãce Allah. Lalle nĩ, inã jin tsõron azãbar yini mai raɗaɗi a kanku.\"","translator":"Abubakar Mahmoud Gumi"},{"aya":"027","id":1500,"locale":"ha","sura":"011","text":"Sai mashãwarta waɗanda suka kãfirta, daga mutãnensa, suka ce: \"Bã mu ganin ka fãce mutum kake kamarmu, kuma ba mu ganin wani ya bĩ ka fãce waɗanda suke sũ ƙasƙantattunmu ne marasa tunani. Kuma bã mu ganin wata falalã agare ka a kanmu. Ã'a, Munã zaton ku maƙaryata ne.\"","translator":"Abubakar Mahmoud Gumi"},{"aya":"028","id":1501,"locale":"ha","sura":"011","text":"Ya ce: \"Ya mutãnena! Shin, kun gani idan na kasance a kan wata hujja bayyananna daga Ubangijina, kuma Yã bã ni wata Rahama daga wurinSa, Sa'an nan aka rufe ta (ita Rahamar) daga gare ku, shin, zã mu tĩlasta mukuita, alhãli kuwa kũ mãsu ƙi gare ta ne?","translator":"Abubakar Mahmoud Gumi"}],"metadata":{"itemsPerPage":7,"pages":18,"previousPage":"/ha/s011-3.json","nextPage":"/ha/s011-5.json"}}