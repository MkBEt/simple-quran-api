{"results":[{"aya":"015","id":2806,"locale":"ha","sura":"024","text":"A lõkacin da kuke marãbarsa da harsunanku kuma kunã cẽwa da bakunanku abin da bã ku da wani ilmi game da shi, kuma kunã zaton sa mai sauƙi alhãli kuwa, shi a wurin Allah, babba ne.","translator":"Abubakar Mahmoud Gumi"},{"aya":"016","id":2807,"locale":"ha","sura":"024","text":"Kuma don me a lõkacin da kuka ji shi, ba ku ce ba, \"Bã ya yiwuwa a gare mu, mu yi magana a game da wannan. Tsarki ya tabbata a gare Ka, wannan ƙiren ƙarya ne mai girma\"?","translator":"Abubakar Mahmoud Gumi"},{"aya":"017","id":2808,"locale":"ha","sura":"024","text":"Allah Yanã yi muku wa'azi, kada ku kõma ga irinsa, har abada, idan kun kasance mũminai.","translator":"Abubakar Mahmoud Gumi"},{"aya":"018","id":2809,"locale":"ha","sura":"024","text":"Kuma Allah Yanã bayyana muku ãyõyinSa, kuma Allah Masani ne, Mai hikima.","translator":"Abubakar Mahmoud Gumi"},{"aya":"019","id":2810,"locale":"ha","sura":"024","text":"Lalle ne waɗanda ke son alfãsha ta wãtsu ga waɗanda suka yi ĩmãni sunã da azãba mai raɗaɗi a cikin dũniya da Lãhira. KumaAllah, Shi ne Ya sani, alhãli kuwa, kũ ba ku sani ba.","translator":"Abubakar Mahmoud Gumi"},{"aya":"020","id":2811,"locale":"ha","sura":"024","text":"Kuma bã dõmin falalar Allah ba a kanku da rahamarSa. Kuma lalle ne Allah Mai tausayi ne, Mai jin ƙai!","translator":"Abubakar Mahmoud Gumi"},{"aya":"021","id":2812,"locale":"ha","sura":"024","text":"Ya ku waɗanda suka yi ĩmãni, kada ku bi hanyõyin Shaiɗan. Kuma wanda ke bin hanyõyin Shaiɗan, to, lalle ne shi, yanã umurni da yin alfãsha da abin da ba a sani ba, kuma bã dõmin falalar Allah ba a kanku da rahamarSa, bãbu wani mutum daga gare ku da zai tsarkaka har abada, kuma amma Allah Yanã tsarkake wanda Yake so kuma Allah Mai ji ne, Masani.","translator":"Abubakar Mahmoud Gumi"}],"metadata":{"itemsPerPage":7,"pages":10,"previousPage":"/ha/s024-2.json","nextPage":"/ha/s024-4.json"}}