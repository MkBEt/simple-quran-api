{"results":[{"aya":"085","id":1449,"locale":"ha","sura":"010","text":"Sai suka ce: \"Ga Allah muka dõgara. Yã Ubangijinmu! Kada Ka sanyã mu fitina ga mutãne azzãlumai.","translator":"Abubakar Mahmoud Gumi"},{"aya":"086","id":1450,"locale":"ha","sura":"010","text":"\"Kuma Ka kuɓutar da mu dõmin RahamarKa, daga mutãne kãfirai.\"","translator":"Abubakar Mahmoud Gumi"},{"aya":"087","id":1451,"locale":"ha","sura":"010","text":"Kuma Muka yi wahayi zuwa ga Mũsã da ɗan'uwansa, cẽwa: Kũ biyu, ku zaunar da mutãnenku a Masar a cikin wasu gidãje. Kuma ku sanya gidãjenku su fuskanci Alƙibla, kuma ku tsayar da salla. Kuma ku bãyar da bushãra ga mãsu ĩmãni.","translator":"Abubakar Mahmoud Gumi"},{"aya":"088","id":1452,"locale":"ha","sura":"010","text":"Sai MũSã ya ce: \"Yã Ubangijinmu! Haƙĩƙa Kai ne Ka bai wa Fir'auna da majalisarsa ƙawa da dũkiyõyi a cikin rãyuwar dũniya, yã Ubangijinmu, dõmin su ɓatar (damutãne) daga hanyarKa. Yã Ubangijinmu! Ka shãfe a kan dũkiyarsu kuma Ka yi ɗauri a kan zukãtansu yadda bã zã su yi ĩmãni ba har su ga azãba mai raɗaɗi.\"","translator":"Abubakar Mahmoud Gumi"},{"aya":"089","id":1453,"locale":"ha","sura":"010","text":"(Allah) Yã ce: \"Lalle ne an karɓi addu'arku. Sai ku daidaitu kuma kada ku bi hanyar waɗanda ba su sani ba.\"","translator":"Abubakar Mahmoud Gumi"},{"aya":"090","id":1454,"locale":"ha","sura":"010","text":"Kuma Muka ƙẽtãrar da Banĩ Isrã'ila tẽku sai Fir'auna da rundunarsa suka bĩ su bisa ga zãlunci da ƙẽtare haddi, har a lõkacin da nutsẽwa ta riske shi ya ce: \"Nã yi ĩmãni cẽwa, haƙĩƙa, bãbu abin bautawa fãce wannan da Banũ Isrã'il suka yi ĩmãni da Shi, kumanĩ, ina daga Musulmi.\"","translator":"Abubakar Mahmoud Gumi"},{"aya":"091","id":1455,"locale":"ha","sura":"010","text":"Ashe! A yanzu! Alhãli kuwa, haƙĩƙa ka sãɓa a gabãni, kuma ka kasance daga mãsu ɓarna?","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s010-12.json","nextPage":"/ha/s010-14.json"}}