{"results":[{"aya":"057","id":1292,"locale":"ha","sura":"009","text":"Dã sunã sãmun mafaka kõ kuwa waɗansu ɓulõli, kõ kuwa wani mashigi, da sun, jũya zuwa gare shi, kuma suna gaggawar shiga.","translator":"Abubakar Mahmoud Gumi"},{"aya":"058","id":1293,"locale":"ha","sura":"009","text":"Kuma daga cikinsu akwai wanda yake zunɗen ka a kan sha'anin dũkiyõyin sadaka, sai idan an bã su daga cikinta, su yarda, kuma idan ba a bã su ba daga cikinta sai su zamo sunã mãsu fushi.","translator":"Abubakar Mahmoud Gumi"},{"aya":"059","id":1294,"locale":"ha","sura":"009","text":"Kuma dã dai su lalle sun yarda da abin da Allah Ya bã su, da ManzonSa kuma suka ce: \"Ma'ishinmu Allah ne, zai kãwo mana daga falalarSa kuma ManzõnSa (zai bã mu). Lalle ne mũ, zuwa ga Allah mãsu kwaɗayi ne.\"","translator":"Abubakar Mahmoud Gumi"},{"aya":"060","id":1295,"locale":"ha","sura":"009","text":"Abin sani kawai, dũkiyõyin sadaka na faƙĩrai ne da miskinai da mãsu aiki a kansu, da waɗanda ake lallãshin zukãtansu, kuma a cikin fansar wuyõyi, da mabarta, da a cikin hanyar Allah da ɗan hanya (matafiyi). Farilla daga Allah. Kuma Allah ne Masani, Mai hikima.","translator":"Abubakar Mahmoud Gumi"},{"aya":"061","id":1296,"locale":"ha","sura":"009","text":"Kuma daga cikinsu akwai waɗanda suke cũtar Annabi, kuma sunã cẽwa \"Shi kunne ne.\" Ka ce: \"Kunnen alhẽri gare ku, Yanã ĩmãni da Allah, kuma Yanã yarda da mũminai, kuma rahama ne ga waɗanda suka yi ĩmãni daga gare ku.\"Kuma waɗanda suke cũtar Manzon Allah sunã da azãba mai raɗaɗi.","translator":"Abubakar Mahmoud Gumi"},{"aya":"062","id":1297,"locale":"ha","sura":"009","text":"Sunã rantsuwa da Allah sabõda ku, dõmin su yardar da ku. Kuma Allah da ManzonSa ne mafi cancantar su yardar da Shi, idan sun kasance mũminai.","translator":"Abubakar Mahmoud Gumi"},{"aya":"063","id":1298,"locale":"ha","sura":"009","text":"Shin, ba su sani ba cẽwa \"Lalle ne wanda ya sãɓa wa Allah da ManzonSa, haƙĩƙa Yanã da wutar Jahannama, Yanã madawwami a cikinta? Waccan ita ce wulãkantãwa babba!\"","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s009-8.json","nextPage":"/ha/s009-10.json"}}