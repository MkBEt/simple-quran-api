{"results":[{"aya":"057","id":2912,"locale":"ha","sura":"025","text":"Ka ce: \"Bã ni tambayar ku wata ijãra a kansa fãce wanda ya so ya riƙi wata hanya zuwa ga Ubangijinsa.\"","translator":"Abubakar Mahmoud Gumi"},{"aya":"058","id":2913,"locale":"ha","sura":"025","text":"Kuma ka dõgara a kan Rãyayye wanda bã Ya mutuwa, kuma ka yi tasbĩhi game da gõde Masa. Kuma Yã isa zama Mai ƙididdigewa ga laifuffukan bãyinSa.","translator":"Abubakar Mahmoud Gumi"},{"aya":"059","id":2914,"locale":"ha","sura":"025","text":"Wanda Ya halitta sammai da ƙasa da abin da yake a tsakãninsu, a cikin kwãnuka shida sa'an nan Yã daidaitu a kan Al'arshi Mai rahama, sai ka tambayi mai bãyar da lãbãri game da Shi.","translator":"Abubakar Mahmoud Gumi"},{"aya":"060","id":2915,"locale":"ha","sura":"025","text":"Idan aka ce musu, \"Ku yi sujada ga Mai rahama.\" Sai su ce: \"Mene ne Mai rahama? Ashe zã mu yi sujada ga abin da kuke umurnin mu?\"Kuma wannan (magana ta ƙãra musu gudu.","translator":"Abubakar Mahmoud Gumi"},{"aya":"061","id":2916,"locale":"ha","sura":"025","text":"Albarka ta tabbata ga Wanda Ya sanya masaukai (na tafiyar wata) a cikin sama kuma Ya sanya fitila da watã mai haskakewa a cikinta.","translator":"Abubakar Mahmoud Gumi"},{"aya":"062","id":2917,"locale":"ha","sura":"025","text":"Kuma Shĩ ne wanda Ya sanya dare da yini a kan mayẽwa, ga wanda yake son ya yi tunãni, kõ kuwa ya yi nufin ya gõde.","translator":"Abubakar Mahmoud Gumi"},{"aya":"063","id":2918,"locale":"ha","sura":"025","text":"Kuma bãyin Mai rahama su ne waɗanda ke yin tafiya a kan ƙasa da sauƙi, kuma idan jãhilai sun yi musu magana, sai su ce: \"Salãma\" (a zama lafiya).","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s025-8.json","nextPage":"/ha/s025-10.json"}}