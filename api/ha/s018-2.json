{"results":[{"aya":"008","id":2148,"locale":"ha","sura":"018","text":"Kuma lalle Mũ, Mãsu sanya abin da ke a kanta (ya zama) turɓãya ƙeƙasasshiya ne.","translator":"Abubakar Mahmoud Gumi"},{"aya":"009","id":2149,"locale":"ha","sura":"018","text":"Ko kuwa kã yi zaton cẽwa ma'abũta kõgo da allo sun kasance abin mãmãki daga ãyõyin Allah?","translator":"Abubakar Mahmoud Gumi"},{"aya":"010","id":2150,"locale":"ha","sura":"018","text":"A lõkacin da samarin suka tattara zuwa ga kõgon, sai suka ce: \"Ya Ubangijinmu! Ka bã mu wata rahama daga gare Ka, kuma Ka sauƙaƙe mana (sãmun) shiriya daga al'amarinmu.\"","translator":"Abubakar Mahmoud Gumi"},{"aya":"011","id":2151,"locale":"ha","sura":"018","text":"Sai Muka yi dũka a kan kunnunwansu, a cikin kõgon, shẽkaru mãsu yawa.","translator":"Abubakar Mahmoud Gumi"},{"aya":"012","id":2152,"locale":"ha","sura":"018","text":"Sa'an nan Muka tãyar da su, dõmin Mu san wane ɗayan ƙungiyõyin biyu suka fi lissãfi ga abin da suka zauna na lõkacin.","translator":"Abubakar Mahmoud Gumi"},{"aya":"013","id":2153,"locale":"ha","sura":"018","text":"Mu ne ke jẽranta maka lãbãrinsu da gaskiya. Lalle ne sũ, waɗansu samãri ne. Sun yi ĩmãni da Ubangijinsu, kuma Muka ƙãra musu wata shiriya.","translator":"Abubakar Mahmoud Gumi"},{"aya":"014","id":2154,"locale":"ha","sura":"018","text":"Kuma Muka ɗaure a kan zukãtansu, a lõkacin da suka tsayu, sa'an nan suka ce: \"Ubangijinmu Shĩ ne Ubangijin sammai daƙasa. Bã zã mu kirãyi waninSa abin bautawa ba. (Idan mun yi haka) lalle ne, haƙĩƙa, mun faɗi abin da ya ƙẽtare haddi a sa'an nan.\"","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s018.json","nextPage":"/ha/s018-3.json"}}