{"results":[{"aya":"050","id":1210,"locale":"ha","sura":"008","text":"Kuma dã kã gani, a lõkacin da Malã'iku suke karɓar rãyukan waɗanda suka kãfirta, sunã dukar fuskõkinsu da ɗuwãwunsu, kuma suna cẽwa: \"Ku ɗanɗani azãbar Gõbara.\"","translator":"Abubakar Mahmoud Gumi"},{"aya":"051","id":1211,"locale":"ha","sura":"008","text":"\"Wancan sabõda abin da hannãyenku suka gabãtar ne. Kuma lalle ne, Allah bai zama Mai zãlunci ba ga, bãyinSa.\"","translator":"Abubakar Mahmoud Gumi"},{"aya":"052","id":1212,"locale":"ha","sura":"008","text":"\"Kamar al'ãdar mutãnen Fir'auna da waɗanda suke gabãninsu, sun kãfirta da ãyõyin Allah, sai Allah Ya kãma su da zunubansu. Lalle Allah ne Mai ƙarfi, Mai tsananin uƙũba.","translator":"Abubakar Mahmoud Gumi"},{"aya":"053","id":1213,"locale":"ha","sura":"008","text":"\"Wancan ne, dõmin lalle ne, Allah bai kasance Mai canza wata ni'ima wadda ya ni'imtar da ita a kan wasu mutãne ba fãce sun sãke abin da yake ga rãyukansu, kuma dõmin lalle Allah ne Mai jĩ, Masani.\"","translator":"Abubakar Mahmoud Gumi"},{"aya":"054","id":1214,"locale":"ha","sura":"008","text":"Kamar al'adar mutãnen Fir'auna da waɗanda suke a gabãninsu, sun ƙaryata game da ãyõyin Ubangijinsu, sai Muka halaka su, sabõda zunubansu, kuma Muka nutsar da mutãnen Fir'auna. Kuma dukansu sun kasance ne mãsu zãlunci.","translator":"Abubakar Mahmoud Gumi"},{"aya":"055","id":1215,"locale":"ha","sura":"008","text":"Lalle mafi sharrin dabbõbi a wurin Allah, sũ ne waɗanda suka kãfirta, sa'an nan bã zã su yi ĩmãni ba.","translator":"Abubakar Mahmoud Gumi"},{"aya":"056","id":1216,"locale":"ha","sura":"008","text":"Waɗanda ka yi ƙullin alkawari da su, daga gare su, sa'an nan kuma sunã warwarewar alkawarinsu a kõwane lõkaci kuma sũ, bã su yin taƙawa.","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s008-7.json","nextPage":"/ha/s008-9.json"}}