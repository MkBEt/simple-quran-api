{"results":[{"aya":"001","id":4134,"locale":"ha","sura":"040","text":"Ḥ. M̃.","translator":"Abubakar Mahmoud Gumi"},{"aya":"002","id":4135,"locale":"ha","sura":"040","text":"Saukar da Littãfi daga Allah ne, Mabuwãyi, Masani.","translator":"Abubakar Mahmoud Gumi"},{"aya":"003","id":4136,"locale":"ha","sura":"040","text":"Mai gãfarta zunubi kuma Mai karɓar tũba Mai tsananin azãba, Mai wadãtarwa bãbu abin bautawa fãce Shi, zuwa gare Shi makõma take.","translator":"Abubakar Mahmoud Gumi"},{"aya":"004","id":4137,"locale":"ha","sura":"040","text":"Bãbu mai jãyayya a cikin ãyõyin Allah, fãce waɗanda suka kãfirta. Sabõda haka kada jũyãwarsu a cikin garũruwa ta rũɗe ka","translator":"Abubakar Mahmoud Gumi"},{"aya":"005","id":4138,"locale":"ha","sura":"040","text":"Mutãnen Nũhu sun ƙaryata a gabãninsu, da ƙungiyõyin da suke a bãyansu, kuma kõwace al'umma tã yi nufi game da Manzonsu, dõmin su kãmã shi. Kuma suka yi jãyayya da ƙarya dõmin su gusar da gaskiya da ita. Sai Na kãmã su. To, yãya azãbãTa take?","translator":"Abubakar Mahmoud Gumi"},{"aya":"006","id":4139,"locale":"ha","sura":"040","text":"Kuma kamar haka kalmar Ubangijinka ta wajaba a kan waɗanda suka kãfirta, dõmin sũ 'yan wutã ne.","translator":"Abubakar Mahmoud Gumi"},{"aya":"007","id":4140,"locale":"ha","sura":"040","text":"Waɗanda ke ɗaukar Al'arshi da waɗanda ke kẽwayenta, sunã tasbĩhi game da gõde wa Ubangijinsu, kuma sunã yin ĩmãni da Shi, kuma sunã yin istigfãri dõmin waɗanda suka yi ĩmãni, (sunã cẽwa), \"Yã Ubangijinmu! Kã yalwaci dukan kõme da rahama da ilmi to Ka yi gãfara ga waɗanda suka tũba kuma suka bi hanyarKa, kuma Ka tsare musu azãbar Jahĩm.\"","translator":"Abubakar Mahmoud Gumi"}],"metadata":{"itemsPerPage":7,"pages":13,"nextPage":"/ha/s040-2.json"}}