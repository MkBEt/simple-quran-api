{"results":[{"aya":"008","id":5171,"locale":"ha","sura":"061","text":"Sunã nufin su bice hasken Allah da bãkunansu alhãli kuwa Allah Mai kammala haskenSa ne, kuma kõ da kãfirai sun ƙi.","translator":"Abubakar Mahmoud Gumi"},{"aya":"009","id":5172,"locale":"ha","sura":"061","text":"Shi ne wanda Ya aiko ManzonSa da shiriya da addĩnin gakiya, dõmin Ya ɗaukaka shi a kan wani addĩni dukansa kuma kõ dã mushirikai sun ƙi.","translator":"Abubakar Mahmoud Gumi"},{"aya":"010","id":5173,"locale":"ha","sura":"061","text":"Yã kũ waɗanda suka yi ĩmãni! Shin, in nũna muku wani fatauci wanda zai tsarshe ku daga wata azãba mai raɗaɗi?","translator":"Abubakar Mahmoud Gumi"},{"aya":"011","id":5174,"locale":"ha","sura":"061","text":"Ku yi ĩmani da Allah da ManzonSa, kuma ku yi jihãdi ga ɗaukaka kalmar Allah game da dũkiyõyinku da rãyukanku. Wannan shĩ ne alhẽri a gare ku idan kun kasance kuna da sani.","translator":"Abubakar Mahmoud Gumi"},{"aya":"012","id":5175,"locale":"ha","sura":"061","text":"Sai Allah Ya gãfarta muku zunubbanku, kuma Ya shigar da ku gidãjen Aljanna, ƙoramu na gudãna daga ƙarƙashinsu, da waɗansu ɗãkuna mãsu dãɗi a cikin gidãjen Aljannar zama. Wannan shĩ ne babban rabo, mai girma.","translator":"Abubakar Mahmoud Gumi"},{"aya":"013","id":5176,"locale":"ha","sura":"061","text":"Da wata (falala) da yake kunã son ta; taimako daga Allah da cin nasara wanda yake kusa. Kuma ka yi bushãra ga mũminai.","translator":"Abubakar Mahmoud Gumi"},{"aya":"014","id":5177,"locale":"ha","sura":"061","text":"Yã kũ waɗanda suka yi ĩmani! Ku kasance mataimakan Allah kamar abin da Ĩsã ɗanMaryama ya ce ga Hawãriyãwa, \"Waɗanne ne mataimakãna zuwa ga (aikin) Allah?\" Sai wata ƙungiya daga Banĩ Isrã'ĩla ta yi ĩmãni, kuma wata ƙungiya ta kãfirta. Sai muka ƙarfafa waɗanda suka yi ĩmãni a kan maƙiyansu, sabõda haka suka wãyi gari marinjãya.","translator":"Abubakar Mahmoud Gumi"}],"metadata":{"itemsPerPage":7,"pages":2,"previousPage":"/ha/s061.json"}}