{"results":[{"aya":"043","id":4101,"locale":"ha","sura":"039","text":"Kõ kuma sun riƙi mãsu cẽto ne, waɗansun Allah? Ka ce: \"Shin, kuma kõ dã sun kasance bã su da mallakar kõme, kuma bã su hankalta?\"","translator":"Abubakar Mahmoud Gumi"},{"aya":"044","id":4102,"locale":"ha","sura":"039","text":"Ka ce: \"Cẽto gabã ɗaya ga Allah yake. Mulkin sammai da ƙasã Nãsa ne. Sa'an nan zuwa gare Shi ake mayar da ku.\"","translator":"Abubakar Mahmoud Gumi"},{"aya":"045","id":4103,"locale":"ha","sura":"039","text":"Kuma idan aka ambaci Allah Shi kaɗai zukãtan waɗanda ba su yi ĩmãni ba da Lãhira, su yi ƙiyãma, kuma idan an ambaci waɗanda suke kiran, wasunSa, sai gãsu sunã yin bushãrar farin ciki.","translator":"Abubakar Mahmoud Gumi"},{"aya":"046","id":4104,"locale":"ha","sura":"039","text":"Ka ce: \"Ya Allah, Mai ƙãga halittar sammai da ƙasã, Masanin gaibi da bayyane! Kai ne ke yin hukunci a tsakãnin bãyinKa a cikin abin da suka kasance sunã sãɓa wa jũna a cikinsa.\"","translator":"Abubakar Mahmoud Gumi"},{"aya":"047","id":4105,"locale":"ha","sura":"039","text":"Kuma dã waɗanda suka yi zãlunci sunã da abin da ke cikin ƙasã gaba ɗaya, da misãlinsa a tãre da shi lalle dã sun yi fansa da shi daga mummunar azãba, a Rãnar ¡iyãma. Kuma abin da ba su kasance sunã zato ba, daga Allah, ya bayyana a gare su.","translator":"Abubakar Mahmoud Gumi"},{"aya":"048","id":4106,"locale":"ha","sura":"039","text":"Mũnãnan ayyuka da suka aikata, suka bayyana a gare su, kuma abin da suka kasance sunã yi, na izgili, ya wajaba a kansu.","translator":"Abubakar Mahmoud Gumi"},{"aya":"049","id":4107,"locale":"ha","sura":"039","text":"To, idan wata cũta ta shãfi mutum, sai ya kirãye Mu, sa'an nan idan Muka canza masa ita, ya sãmi ni'ima daga gare Mu, sai ya ce: \"An bã ni ita ne a kan wani ilmi nãwa kawai.\" Ã'a ita wannan (magana) fitina ce, kuma amma mafi yawansu ba su sani ba.","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s039-6.json","nextPage":"/ha/s039-8.json"}}