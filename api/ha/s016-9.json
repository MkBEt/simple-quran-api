{"results":[{"aya":"057","id":1958,"locale":"ha","sura":"016","text":"Kuma sunã danganta 'ya'ya mãta ga Allah. Tsarkinsa yã tabbata! Kuma sũ ne da abin da suke sha'awa.","translator":"Abubakar Mahmoud Gumi"},{"aya":"058","id":1959,"locale":"ha","sura":"016","text":"Kuma idan aka yi wa ɗayansu bushãra da mace sai fuskarsa ta wuni baƙa ƙirin, alhãli kuwa yanã mai cike da baƙin ciki.","translator":"Abubakar Mahmoud Gumi"},{"aya":"059","id":1960,"locale":"ha","sura":"016","text":"Yanã ɓõyẽwa daga mutãne dõmin mũnin abin da aka yimasa bushãra da shi. Shin, zai riƙe shi a kan wulãkanci kõ zai turbuɗe shi a cikin turɓãya To, abin da suke hukuntãwa ya mũnana.","translator":"Abubakar Mahmoud Gumi"},{"aya":"060","id":1961,"locale":"ha","sura":"016","text":"Ga waɗanda ba su yi ĩmãni da Lãhira ba akwai sifar cũta kuma ga Allah akwai sifa mafi ɗaukaka. Kuma shi ne Mabuwãyi, Mai hikima.","translator":"Abubakar Mahmoud Gumi"},{"aya":"061","id":1962,"locale":"ha","sura":"016","text":"Kuma dã Allah Yanã kãma mutãne da zãluncinsu, dã bai bar wata dabba ba a kan ƙasa. Kuma amma Yanã jinkirta musu zuwa ga ajali ambatacce. Sa'an nan idan ajalinsu ya zo, bã zã a yi musu jinkiri ba kõ da sa'a guda, kuma bã zã su gabãta ba.","translator":"Abubakar Mahmoud Gumi"},{"aya":"062","id":1963,"locale":"ha","sura":"016","text":"Kuma sunã sanyã wa Allah abin da suke ƙi, kuma harsunansu na siffanta ƙarya cẽwa lalle ne sunã da abũbuwa mãsu kyau. Bãbu shakka lalle ne sunã da wuta, kuma lalle sũ, waɗanda ake ƙyãlẽwa ne (a cikinta).","translator":"Abubakar Mahmoud Gumi"},{"aya":"063","id":1964,"locale":"ha","sura":"016","text":"Rantsuwar Allah! Lalle ne haƙĩƙa Mun aika zuwa ga al'ummomi daga gabãninka, sai Shaiɗan ya ƙawãce musu ayyukansu, sabõda haka shĩ ne majiɓincinsu, a yau, kuma sunã da azãba mai raɗaɗi.","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s016-8.json","nextPage":"/ha/s016-10.json"}}