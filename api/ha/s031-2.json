{"results":[{"aya":"008","id":3477,"locale":"ha","sura":"031","text":"Lalle, waɗanda suka yi ĩmãni, kuma suka aikata ayyukan ƙwarai, sunã da gidãjen Aljannar ni'ima.","translator":"Abubakar Mahmoud Gumi"},{"aya":"009","id":3478,"locale":"ha","sura":"031","text":"Sunã dawwama a cikinsu Allah Yã yi alkawarin, Ya tabbatar da shi. Kuma shĩ ne Mabuwãyi, Mai hikima.","translator":"Abubakar Mahmoud Gumi"},{"aya":"010","id":3479,"locale":"ha","sura":"031","text":"(Allah) Ya halitta sammai, bã da ginshiƙi wanda kuke gani ba, kuma Yã jẽfa duwatsu mãsu kafuwa a cikin ƙasã, dõmin kada ta karkata da ku kuma Ya wãtsa daga kowanc irin dabba a cikinta, kuma Mun saukar da ruwa daga sama, sa'an nan Muka tsirar a cikinta, daga kõwane nau'i biyu (nami; i da mace) mai ban sha'awa.","translator":"Abubakar Mahmoud Gumi"},{"aya":"011","id":3480,"locale":"ha","sura":"031","text":"Wannan shĩ ne halittar Allah. To ku nũna mini, \"Mẽne ne waɗanan da ba Shi ba suka halitta? Ã'a, azzalumai sunã a cikin ɓata bayyananna.\"","translator":"Abubakar Mahmoud Gumi"},{"aya":"012","id":3481,"locale":"ha","sura":"031","text":"Kuma lalle haƙĩƙa Mun bai wa Luƙmãn hikima. (Muka ce masa) Ka gõde wa Allah, kuma wanda ya gõde, to yanã gõdẽwa ne dõmin kansa kawai kuma wanda ya kãfirta, to, lalle, Allah Mawadãci ne, Gõdadde.","translator":"Abubakar Mahmoud Gumi"},{"aya":"013","id":3482,"locale":"ha","sura":"031","text":"Kuma a lõkacin da Luƙmãn ya ce wa ɗansa, alhãli kuwa yanã yi masa wa'azi, \"Yã ƙaramin ɗãna! Kada ka yi shirki game da Allah. Lalle shirki wani zãlunci ne mai girma.\"","translator":"Abubakar Mahmoud Gumi"},{"aya":"014","id":3483,"locale":"ha","sura":"031","text":"Kuma Mun yi wasiyya ga mutum game da mahaifansa biyu; uwarsa tã ɗauke shi a cikin rauni a kan wani rauni, kuma yãyensa a cikin shekaru biyu (Muka ce masa) \"Ka gõde Mini da kuma mahaifanka biyu. Makõma zuwa gare Ni kawai take.\"","translator":"Abubakar Mahmoud Gumi"}],"metadata":{"itemsPerPage":7,"pages":5,"previousPage":"/ha/s031.json","nextPage":"/ha/s031-3.json"}}