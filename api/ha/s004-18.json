{"results":[{"aya":"120","id":613,"locale":"ha","sura":"004","text":"Yanã yi musu alkawari, kuma yanã sanya musu gũri, alhãli Shaiɗan bã ya yi musu wani wa'adĩn kõme face ruɗi.","translator":"Abubakar Mahmoud Gumi"},{"aya":"121","id":614,"locale":"ha","sura":"004","text":"Waɗannan matattararsu Jahannama ce, kuma bã sãmun makarkata daga gare ta.","translator":"Abubakar Mahmoud Gumi"},{"aya":"122","id":615,"locale":"ha","sura":"004","text":"Kuma waɗanda suka yi ĩmãni, kuma suka aikata ayyukan ƙwarai, zã mu shigar da su gidãjen Aljanna (waɗanda) ƙõramu sunã gudãna a ƙarƙashinsu, sunã mãsu dawwama a cikinsu har abada bisa ga wa'adin Allah tabbatacce. Wãne ne mafi gaskiya daga Allah ga magana?","translator":"Abubakar Mahmoud Gumi"},{"aya":"123","id":616,"locale":"ha","sura":"004","text":"(Al'amari) bai zama gũrace- gũracenku ba, kuma ba gũrace- gũracen Mutãnen Littãfi ba ne. Wanda ya aikata mummunan aiki zã a sãka masa da shi kuma bã zai sãmi wani masõyi ba, baicin Allah, kuma bã zai sãmi mataimaki ba.","translator":"Abubakar Mahmoud Gumi"},{"aya":"124","id":617,"locale":"ha","sura":"004","text":"Kuma wanda ya yi aiki daga ayyukan ƙwarai, namiji ne ko kuwa mace, alhãli kuwa Yanã mũmini, to, waɗannan sunã shiga Aljanna kuma bã zã a zãlunce su da gwargwadon hancin gurtsun dabĩ no ba.","translator":"Abubakar Mahmoud Gumi"},{"aya":"125","id":618,"locale":"ha","sura":"004","text":"Kuma wãne ne ya fi kyau ga addini daga wanda ya sallama fuskarsa ga Allah, alhãli kuwa yanã mai kyautatawa kuma ya bi aƙidar Ibrãhĩm, Yanã mai karkata zuwa ga gaskiya? Allah Yã riƙi Ibrãhĩm badãɗayi.","translator":"Abubakar Mahmoud Gumi"},{"aya":"126","id":619,"locale":"ha","sura":"004","text":"Kuma Allah ke da (mallakar) abin da ke cikin sammai da kuma abin da ke cikin ƙasa kuma Allah Yã kasance, a dukkan, kõme, Mai kẽwayewa.","translator":"Abubakar Mahmoud Gumi"}],"metadata":{"itemsPerPage":7,"pages":26,"previousPage":"/ha/s004-17.json","nextPage":"/ha/s004-19.json"}}