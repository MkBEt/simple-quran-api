{"results":[{"aya":"050","id":1414,"locale":"ha","sura":"010","text":"Ka ce: \"Shin, kun gani, idan azãbarSa ta zo muku da dare ko da rãna? Mẽne ne daga gare shimãsu laifi suke nẽman gaggãwarsa?\"","translator":"Abubakar Mahmoud Gumi"},{"aya":"051","id":1415,"locale":"ha","sura":"010","text":"Shin sa'an nan kuma idan har ya auku, kun yi ĩmãni da shi? Ashe? Yanzu kuwa, alhãli kun kasance game da shi kunã nẽman gaggãwar aukuwarsa?","translator":"Abubakar Mahmoud Gumi"},{"aya":"052","id":1416,"locale":"ha","sura":"010","text":"Sa'an nan kuma aka ce ga waɗanda suka yi zãlunci, \"Ku ɗanɗani azãbar dawwama! Shin, anã sãka muku fãce da abin da kuka kasance kuna aikatãwa?\"","translator":"Abubakar Mahmoud Gumi"},{"aya":"053","id":1417,"locale":"ha","sura":"010","text":"Kuma sunã tambayar ka: Shin gaskiya ne? Ka ce: \"Ĩ, ina rantsuwa da Ubangijĩna. Lalle gaskiya ne, kuma ba ku zama mãsu buwãya ba.\"","translator":"Abubakar Mahmoud Gumi"},{"aya":"054","id":1418,"locale":"ha","sura":"010","text":"Kuma dã kõwane rai wanda ya yi zãlunci yã mallaki duka abin da yake a cikin ƙasa, to, dã yã yi fansa da shi. Kuma suka dinga nadãma a lõkacin da suka ga azãba. Sa'an nan aka yi hukunci a tsakãninsu da ãdalci, kuma bã zã a zãlunce su ba.","translator":"Abubakar Mahmoud Gumi"},{"aya":"055","id":1419,"locale":"ha","sura":"010","text":"To! Haƙĩƙa Allah Ya mallaki abin da yake a cikin sammai da ƙasa. To! Haƙĩƙa wa'adin Allah gaskiya ne. Amma kuma mafi yawansu ba su sani ba.","translator":"Abubakar Mahmoud Gumi"},{"aya":"056","id":1420,"locale":"ha","sura":"010","text":"Shi ne Yake rãyarwa kuma Yake matarwa. Kuma zuwa gare Shi ne ake mayar da ku.","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s010-7.json","nextPage":"/ha/s010-9.json"}}