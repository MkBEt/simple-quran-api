{"results":[{"aya":"001","id":5189,"locale":"ha","sura":"063","text":"Idan munãfukai suka jẽ maka suka ce: \"Munẽ shaidar lalle kai haƙĩƙa Manzon Allah ne,\" Kuma Allah Yanã sane da lalle Kai, haƙĩƙa ManzonSa ne, kuma Allah Yanã shaida lalle munafukan haƙĩƙa, maƙaryata ne.","translator":"Abubakar Mahmoud Gumi"},{"aya":"002","id":5190,"locale":"ha","sura":"063","text":"Sun riƙi rantsuwõwinsu garkuwa, sai suka taushe daga tafarkin Allah. Lalle sũ abin da suka kasance sunã aikatãwa ya mũnana.","translator":"Abubakar Mahmoud Gumi"},{"aya":"003","id":5191,"locale":"ha","sura":"063","text":"Wancan, dõmin lalle sũ, sun yi ĩmãni, sa'an nan kuma suka kãfirta, sai aka yunƙe a kan zukãtansu. Sabõda sũ, bã su fahimta.","translator":"Abubakar Mahmoud Gumi"},{"aya":"004","id":5192,"locale":"ha","sura":"063","text":"Kuma idan kã gan su, sai jikunansu su bã ka sha'awa kuma idan sun faɗa, zã ka saurãra ga maganarsu. Kamar dai sũ ƙyami ne wanda aka jingine. Sunã zaton kõwace tsãwa a kansu take. Sũ ne maƙiyan, sai ka yi saunarsu. Allah Yã la'ane su. Yãya ake karkatar da su?","translator":"Abubakar Mahmoud Gumi"},{"aya":"005","id":5193,"locale":"ha","sura":"063","text":"Kuma idan aka ce musu \"Ku zo Manzon Allah ya nẽma maku gãfara,\" Sai su gyãɗa kãwunansu, kuma ka gan su sunã kangẽwa, alhãli kuwa sunã mãsu girman kai.","translator":"Abubakar Mahmoud Gumi"},{"aya":"006","id":5194,"locale":"ha","sura":"063","text":"Daidai ne a kansu, kã nẽma musu gãfara kõ ba ka nẽmamusu ba. faufau Allah bã zai gãfarta musu ba. Lalle Allah, bã zai shiryar da mutãne fãsiƙai ba.","translator":"Abubakar Mahmoud Gumi"},{"aya":"007","id":5195,"locale":"ha","sura":"063","text":"Sũ ne waɗanda ke cẽwa \"Kada ku ciyar a kan wanda ke wurin Manzon Allah har su wãtse,\" alhali kuwa taskõkin sammai da ƙasa ga Allah suke kuma amma munãfukai bã su fahimta.","translator":"Abubakar Mahmoud Gumi"}],"metadata":{"itemsPerPage":7,"pages":2,"nextPage":"/ha/s063-2.json"}}