{"results":[{"aya":"064","id":557,"locale":"ha","sura":"004","text":"Kuma ba Mu aiki wani Manzo ba fãce dõmin a yi masa ɗã'a da izinin Allah. Kuma dã dai lalle sũ a lõkacin da suka zãlunci kansu, sun zo maka sa'an nan suka nẽmi gãfarar Allah kuma Manzo ya nẽma musu gãfara, haƙĩƙa, dã sun sãmi Allah Mai karɓar tũba Mai jin ƙai.","translator":"Abubakar Mahmoud Gumi"},{"aya":"065","id":558,"locale":"ha","sura":"004","text":"To, a'aha! Ina rantsuwa da Ubangijinka, ba za su yi ĩmãni ba, sai sun yarda da hukuncinka ga abin da ya sãɓa a tsakãninsu, sa'an nan kuma ba su sãmi wani ƙunci a cikin zukãtansu ba, daga abin da ka hukunta, kuma su sallama sallamãwa.","translator":"Abubakar Mahmoud Gumi"},{"aya":"066","id":559,"locale":"ha","sura":"004","text":"Kuma dã dai lalle Mũ, Mun wajabta musu cẽwa, \"Ku kashe kanku, ko kuwa ku, fita daga gidãjenku,\" dã ba su aikata shi ba, fãce kaɗan daga gare su. Kuma dã dai lalle sũ sun aikata abin da ake yi musu gargaɗi da shi, haƙĩƙa, dã yã kasance mafi alhẽri dagagare su, kuma mafi tsanani ga tabbatarwa.","translator":"Abubakar Mahmoud Gumi"},{"aya":"067","id":560,"locale":"ha","sura":"004","text":"Kuma a sa'an nan, haƙĩƙa, dã Mun bã su, lãda mai girma, daga gunMu.","translator":"Abubakar Mahmoud Gumi"},{"aya":"068","id":561,"locale":"ha","sura":"004","text":"Kuma lalle ne, dã Mun shiryar da su hanya madaidaiciya.","translator":"Abubakar Mahmoud Gumi"},{"aya":"069","id":562,"locale":"ha","sura":"004","text":"Kuma waɗannan da suka yi ɗã'a ga Allah da Mazonsa, to, waɗannan sunã tãre da waɗanda Allah Ya yi ni'ima a kansu, daga annabãwa da mãsu yawan gaskatãwa, da masu shahãda da sãlihai. kuma waɗannan sun kyautatu ga zama abõkan tafiya.","translator":"Abubakar Mahmoud Gumi"},{"aya":"070","id":563,"locale":"ha","sura":"004","text":"Waccan falalar daga Allah take, kuma Allah Yã isa zama Masani.","translator":"Abubakar Mahmoud Gumi"}],"metadata":{"itemsPerPage":7,"pages":26,"previousPage":"/ha/s004-9.json","nextPage":"/ha/s004-11.json"}}