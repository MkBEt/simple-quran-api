{"results":[{"aya":"078","id":85,"locale":"ha","sura":"002","text":"Kuma daga cikinsu akwai ummiyyai, bã su da sanin Littãfi, fãce tãtsuniyoyi, kuma sũ bã kõme suke yi ba fãce suna yin zato.","translator":"Abubakar Mahmoud Gumi"},{"aya":"079","id":86,"locale":"ha","sura":"002","text":"To, bone ya tabbata ga waɗanda suke rubũta littãfi da hannuwansu sa'an nan kuma su ce wannan daga wurin Allah yake, dõmin su sayi kuɗi kaɗan da shi, san nan bone ya tabbata a gare su daga abin da hannayensu ke rubũtãwa, kuma bone ya tabbata a gare su daga abin da suke sanã'antãwa.","translator":"Abubakar Mahmoud Gumi"},{"aya":"080","id":87,"locale":"ha","sura":"002","text":"Kuma suka ce: \"Wuta bã zã ta shãfe mu ba, fãce, 'yan kwãnuka ƙidãyayyu.\"Ka ce: \"Ashe kun riƙi wani alkawari a wurin Allah, sa'an nan Allah ba zai sãɓa wa alkawarinSa ba ko kuwa kuna faɗin abin da ba ku sani ba bisa ga Allah?\"","translator":"Abubakar Mahmoud Gumi"},{"aya":"081","id":88,"locale":"ha","sura":"002","text":"Na'am! Wanda ya yi tsiwur-wurin mũgun abu, kuma laifinsa ya kẽwaye shi, to, waɗannan su ne 'yan Wuta, sũ a cikinta madawwama ne.","translator":"Abubakar Mahmoud Gumi"},{"aya":"082","id":89,"locale":"ha","sura":"002","text":"Kuma waɗanda suka yi ĩmãni kuma suka aikata ayyukan ƙwarai, waɗannan, 'yan Aljanna ne, sũ a cikinta madawwama ne.","translator":"Abubakar Mahmoud Gumi"},{"aya":"083","id":90,"locale":"ha","sura":"002","text":"Kuma a lõkacin da Muka karɓi alkawarin Bani-Isrã'ĩla: \"Kada ku bauta wa kõwa fãce Allah, kuma ga mahaifa ku kyautata, da mai zumunta da marãyu da matalauta, kuma ku faɗi magana mai kyau zuwa ga mutãne, kuma ku tsayar da salla, kuma ku bãyar da zakka, sa'an nan kuka jũya bãya, fãce kaɗan daga gare ku, alhãli kuwa kuna mãsu bijirẽwa.","translator":"Abubakar Mahmoud Gumi"},{"aya":"084","id":91,"locale":"ha","sura":"002","text":"Lõkacin da Muka riƙi alkawarinku; bã zã ku zubar da jininku ba, kuma bã zã ku fitar da kanku daga gidãjenku ba; sa'an nan kuka tabbatar alhãli kuwa kuna bãyar da shaida (a kanku).","translator":"Abubakar Mahmoud Gumi"}],"metadata":{"itemsPerPage":7,"pages":41,"previousPage":"/ha/s002-11.json","nextPage":"/ha/s002-13.json"}}