{"results":[{"aya":"127","id":916,"locale":"ha","sura":"006","text":"Sunã da gidan aminci a wurin Ubangjinsu, kuma Shĩ ne Majiɓincinsu, sabõda abin da suka kasance sunã aikatãwa.","translator":"Abubakar Mahmoud Gumi"},{"aya":"128","id":917,"locale":"ha","sura":"006","text":"Kuma rãnar da yake tãra su gaba ɗaya (Yanã cẽwa): \"Yã jama'ar aljannu! Lalle ne kun yawaita kanku daga mutãne.\" Kuma majiɓantansu daga mutãne suka ce: \"Yã Ubangjinmu! Sãshenmu ya ji dãɗi da sãshe, kuma mun kai ga ajalinmu wanda Ka yanka mana!\" (Allah) Ya ce: \"Wuta ce mazaunarku, kunã madawwama acikinta, sai abin da Allah Ya so. Lalle ne Ubangijinka Mai hikima ne, Masani.\"","translator":"Abubakar Mahmoud Gumi"},{"aya":"129","id":918,"locale":"ha","sura":"006","text":"Kuma kamar wancan ne Muke jiɓintar da sãshen azzãlumai ga sãshe, sabõda abin da suka kasance sunã tãrãwa.","translator":"Abubakar Mahmoud Gumi"},{"aya":"130","id":919,"locale":"ha","sura":"006","text":"Yã jama'ar aljannu da mutãne! Shin, manzanni daga gare ku ba su jẽ muku ba sunã lãbarta ãyõyiNa a kanku, kuma sunã yi muku gargaɗin haɗuwa da wannan yini nãku? Suka ce: \"Mun yi shaida a kan kãwunanmu.\" Kuma rãyuwar dũniya tã rũɗẽ su. Kuma suka yi shaida a kan kãwunansu cẽwa lalle ne sũ, sun kasance kãfirai.","translator":"Abubakar Mahmoud Gumi"},{"aya":"131","id":920,"locale":"ha","sura":"006","text":"Wanan kuwa sabõda Ubangijinka bai kasance Mai halaka alƙaryõyi sabõda wani zãlunci ba ne, alhãli kuwa mutãnensu sunã jãhilai.","translator":"Abubakar Mahmoud Gumi"},{"aya":"132","id":921,"locale":"ha","sura":"006","text":"Kuma ga kõwanne, akwai darajõji daga abin da suka aikata. Kuma Ubangijinka bai zama mai shagala ba daga abin da suke aikatãwa.","translator":"Abubakar Mahmoud Gumi"},{"aya":"133","id":922,"locale":"ha","sura":"006","text":"Kuma Ubangijinika Wadãtacce ne Ma'abũcin rahama. Idan Yã so zai tafi da ku, kuma Ya musanya daga bãyanku, abin da Yake so, kamar yadda Ya ƙãga halittarku daga zũriyar wasu mutãne na dabam.","translator":"Abubakar Mahmoud Gumi"}],"metadata":{"itemsPerPage":7,"pages":24,"previousPage":"/ha/s006-18.json","nextPage":"/ha/s006-20.json"}}