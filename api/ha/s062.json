{"results":[{"aya":"001","id":5178,"locale":"ha","sura":"062","text":"Abin da yake a cikin sammai da abin da yake a cikin kasã sunã tasbĩhi ga Allah, Mamallaki, Mai tsarki' Mabuwãyi, Mai hikima.","translator":"Abubakar Mahmoud Gumi"},{"aya":"002","id":5179,"locale":"ha","sura":"062","text":"Shĩ ne wanda Ya aika, a cikin mabiya al'ãdu, wani Manzo daga gare su yanã karanta ãyõyinSa a kansu, kuma yanã tsarkake su, kuma yanã sanar da su littafin da hikimarsa kõ da yake sun kasance daga gabãninsa lalle sunã a cikin ɓata bayyanãnna.","translator":"Abubakar Mahmoud Gumi"},{"aya":"003","id":5180,"locale":"ha","sura":"062","text":"Da waɗansu mutãne daga gare su, ba su i da riskuwa da sũ ba, alhãli kuwa shĩ ne Mabuwãyi, Mai hikima.","translator":"Abubakar Mahmoud Gumi"},{"aya":"004","id":5181,"locale":"ha","sura":"062","text":"Waccan wata falalar Allah ce Yanã bãyar da ita ga wanda Yake so. Kuma Allah ne Ma'abũcin dukan falala mai girma.","translator":"Abubakar Mahmoud Gumi"},{"aya":"005","id":5182,"locale":"ha","sura":"062","text":"Misãlin waɗanda aka ɗõra wa ɗaukar Attaura sa'an nan ba su ɗauke ta ba, kamar misãlin jãki ne Yanã ɗaukar littattafai. Tir da misãlin mutãnen nan da suka ƙaryatã game da ãyõyin Allah! Kuma Allah bã Yã shiryar da mutãnẽ azzãlumai.","translator":"Abubakar Mahmoud Gumi"},{"aya":"006","id":5183,"locale":"ha","sura":"062","text":"Ka ce: \"Yã kũ waɗandasuka tũba (Yahũdu)! Idan kun riya cẽwa kũ ne zãɓaɓɓun Allah bã sauran mutanẽ ba, sai ku yi gũrin mutuwa idan kun kasance mãsu gaskiya.\"","translator":"Abubakar Mahmoud Gumi"},{"aya":"007","id":5184,"locale":"ha","sura":"062","text":"Kuma bã zã su yi gũrinta ba har abadã sabõda abin da hannãyen su suka gabãtar. Kuma Allah ne masani ga azzãlumai","translator":"Abubakar Mahmoud Gumi"}],"metadata":{"itemsPerPage":7,"pages":2,"nextPage":"/ha/s062-2.json"}}