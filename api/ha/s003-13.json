{"results":[{"aya":"085","id":378,"locale":"ha","sura":"003","text":"Kuma wanda ya nẽmi wanin Musulunci ya zama addini, to, bã zã a karɓa daga gare shi ba. Kuma shi a Lãhira yana daga cikin mãsu hasãra.","translator":"Abubakar Mahmoud Gumi"},{"aya":"086","id":379,"locale":"ha","sura":"003","text":"Yãya Allah zai shiryar da mutãne waɗanda suka kãfirta a bãyan ĩmãninsu, kuma sun yi shaidar cẽwa, lalle Manzo gaskiya ne, kuma hujjõji bayyanannu sun je musu? Allah bã Ya shiryar da mutãne azzãlumai.","translator":"Abubakar Mahmoud Gumi"},{"aya":"087","id":380,"locale":"ha","sura":"003","text":"Waɗannan, sakamakonsu shi ne, lalle a kansu akwai la'anar Allah da mãla'iku da mutãne gabã ɗaya.","translator":"Abubakar Mahmoud Gumi"},{"aya":"088","id":381,"locale":"ha","sura":"003","text":"Sunã mãsu dawwama a cikinta, bã a sauƙaƙa azãbar gare su, kuma ba su zama ana yi musu jinkiri ba.","translator":"Abubakar Mahmoud Gumi"},{"aya":"089","id":382,"locale":"ha","sura":"003","text":"Fãce waɗanda suka tũba daga bãyan wannan, kuma suka yi gyãra, to, lalle ne Allah Mai gãfara ne Mai jin ƙai.","translator":"Abubakar Mahmoud Gumi"},{"aya":"090","id":383,"locale":"ha","sura":"003","text":"Lalle ne waɗanda suka kãfirta a bãyan ĩmãninsu, sa'an nan kuma suka ƙãra kãfirci bã zã a karɓi tũbarsu ba. Kuma waɗannan sũ ne ɓatattu.","translator":"Abubakar Mahmoud Gumi"},{"aya":"091","id":384,"locale":"ha","sura":"003","text":"Lalle ne wanɗanda suka kãfirta, kuma suka mutu alhãli kuwa suna kãfirai to bã zã a karɓi cike da ƙasa na zinãri daga ɗayansu ba, kõ dã ya yi fansa da shi, waɗannan sunã da azãba mai raɗaɗi, kuma bã su da wasu mataimaka.","translator":"Abubakar Mahmoud Gumi"}],"metadata":{"itemsPerPage":7,"pages":29,"previousPage":"/ha/s003-12.json","nextPage":"/ha/s003-14.json"}}