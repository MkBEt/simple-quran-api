{"results":[{"aya":"050","id":4108,"locale":"ha","sura":"039","text":"Lalle waɗanda ke a gabãninsu, sun faɗe ta, sabõda haka abin da suka kasance sunã aikatãwa bai wadãtar da su da kõme ba.","translator":"Abubakar Mahmoud Gumi"},{"aya":"051","id":4109,"locale":"ha","sura":"039","text":"Sai (sakamakon) mũnãnan abin da suka aikata ya same su. Kuma waɗanda suka yi zãlunci daga waɗannan, (sakamakon) munãnan abin da suka aikata zai sãme su, kuma ba su zama mabuwãya ba.","translator":"Abubakar Mahmoud Gumi"},{"aya":"052","id":4110,"locale":"ha","sura":"039","text":"Ashe kuma ba su sani ba cẽwa Allah, na shimfiɗa arziƙi ga wanda Yake so, kuma Yanã ƙuƙuntawa? Lalle a cikin wancan akwai ãyõyi ga mutãne waɗanda ke yin ĩmãni.","translator":"Abubakar Mahmoud Gumi"},{"aya":"053","id":4111,"locale":"ha","sura":"039","text":"Ka ce: (Allah Ya ce): \"Yã bãyĩNa waɗanda suka yi barna a kan rãyukansu! Kada ku yanke ƙauna daga rahamar Allah. Lalle Allah na gãfarta zunubai gabã ɗaya. Lalle Shĩ, Shĩ ne Mai gãfara, Mai jin ƙai.\"","translator":"Abubakar Mahmoud Gumi"},{"aya":"054","id":4112,"locale":"ha","sura":"039","text":"\"Kuma ku mayar da al'amari zuwa ga Ubangijinku, kuma ku sallama Masa, a gabãnin azãba ta zo muku, sa'an nan kuwa bã zã a taimake ku ba.\"","translator":"Abubakar Mahmoud Gumi"},{"aya":"055","id":4113,"locale":"ha","sura":"039","text":"\"Kuma ku bi mafi kyaun abin da aka saukar zuwa gare ku daga Ubangijinku, a gabãnin azãba ta zo muku, bisa auke, kuma kũ ba ku sani ba.\"","translator":"Abubakar Mahmoud Gumi"},{"aya":"056","id":4114,"locale":"ha","sura":"039","text":"\"Kada wani rai ya ce: 'Yã nadãmãta a kan abin da na yi sakaci a cikin sãshen Allah' kuma lalle na kasance, haƙĩƙa, daga mãsu izgili!\"'","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s039-7.json","nextPage":"/ha/s039-9.json"}}