{"results":[{"aya":"043","id":1516,"locale":"ha","sura":"011","text":"Ya ce: \"Zan tattara zuwa ga wani dũtse ya tsare ni daga ruwan.\" (Nũhu) ya ce: \"Bãbu mai tsarẽwa a yau daga umurnin Allah fãce wanda Ya yi wa rahama.\" Sai taguwar ruwa ta shãmakace a tsakãninsu, sai ya kasance daga waɗanda aka nutsar.","translator":"Abubakar Mahmoud Gumi"},{"aya":"044","id":1517,"locale":"ha","sura":"011","text":"Kuma aka ce: \"Yã ƙasa! Ki haɗiye ruwanki, kuma yã sama! Ki kãme.\"Kuma aka faƙar da ruwan kuma aka hukunta al'amarin, kuma Jirgin ya daidaita a kan Jũdiyyi, kuma aka ce: \"Nĩsa ya tabbata ga mutãne azzãlumai.\"","translator":"Abubakar Mahmoud Gumi"},{"aya":"045","id":1518,"locale":"ha","sura":"011","text":"Kuma Nũhu ya kira Ubangijinsa, sa'an nan ya ce: \"Yã Ubangijina! Lalle ne ɗãna na daga iyãlĩna! Kuma haƙĩƙa wa'adinKa gaskiya ne, kuma Kai ne Mafi hukuncin mãsu yin hukunci.\"","translator":"Abubakar Mahmoud Gumi"},{"aya":"046","id":1519,"locale":"ha","sura":"011","text":"Ya ce: \"Yã Nũhu! Lalle ne shi bã ya a ciki iyãlanka, lalle ne shĩ, aiki ne wanda ba na ƙwarai ba, sabõda haka kada ka tambaye Ni abin da bã ka da ilmi a kansa. Haƙĩƙa, Nĩ Inã yi maka gargaɗi kada ka kasance daga jãhilai.\"","translator":"Abubakar Mahmoud Gumi"},{"aya":"047","id":1520,"locale":"ha","sura":"011","text":"Ya ce: \"Yã Ubangijina! Lalle ne nĩ, inã nẽman tsari gare Ka da in tambaye Ka abin da bã ni da wani ilmi a kansa. Idan ba Ka gãfarta mini ba, kuma Ka yi mini rahama, zan kasance daga mãsu hasãra.\"","translator":"Abubakar Mahmoud Gumi"},{"aya":"048","id":1521,"locale":"ha","sura":"011","text":"Aka ce: \"Ya Nũhu! Ka sauka da aminci da, a gare Mu da albarka a kanka, kuma rahama ta tabbata a kan waɗansu al'ummõmi daga waɗanda suke tãre da kai. Da waɗansu al'ummõmi da zã Mu jiyar da su dãɗi, sa'an nan kuma azãba mai raɗaɗi ta shafe su daga gare Mu.\"","translator":"Abubakar Mahmoud Gumi"},{"aya":"049","id":1522,"locale":"ha","sura":"011","text":"Waccan ƙissa tanã daga lãbãran gaibi, Munã yin wahayinsu zuwa gare ka (Muhammadu). Ba ka kasance kanã sanin su ba, haka kuma mutãnenka ba su sani ba daga gabãnin wannan. Sai ka yi haƙuri. Lalle ne ãƙiba tanã ga mãsu taƙawa,","translator":"Abubakar Mahmoud Gumi"}],"metadata":{"itemsPerPage":7,"pages":18,"previousPage":"/ha/s011-6.json","nextPage":"/ha/s011-8.json"}}