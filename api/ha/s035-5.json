{"results":[{"aya":"029","id":3689,"locale":"ha","sura":"035","text":"Lalle waɗanda ke karãtun Littãfin Allah kuma suka tsayar da salla, kuma suka ciyar daga abin da Muka azurta su da shi, a asirce da bayyane, sunã fãtan (sãmun) wani fatauci ne wanda bã ya yin tasgaro.","translator":"Abubakar Mahmoud Gumi"},{"aya":"030","id":3690,"locale":"ha","sura":"035","text":"Dõmin (Allah) zai cika musu sakamakonsu, kuma Ya ƙarã musu daga falalarSa. Lalle Shi Mai gãfara ne, Mai gõdiya.","translator":"Abubakar Mahmoud Gumi"},{"aya":"031","id":3691,"locale":"ha","sura":"035","text":"Kuma abin da Muka yi wahayi zuwa gare ka, daga Littãfi,","translator":"Abubakar Mahmoud Gumi"},{"aya":"032","id":3692,"locale":"ha","sura":"035","text":"Sa'an nan Mun gãdar da Littãfin, ga waɗanda Muka zãɓa daga bãyinMu, sa'an nan daga cikinsu, akwai mai zãlunci ga kansa, kuma daga cikinsu akwai mai tsakaitãwa, kuma daga cikinsu akwai mai tsẽrẽwa da ayyukan alhẽri da iznin Allah. Waccan ita ce falalar (Allah) mai girma.","translator":"Abubakar Mahmoud Gumi"},{"aya":"033","id":3693,"locale":"ha","sura":"035","text":"Gidãjen Aljannar zamã sunã shigar su. Anã ƙawãce su a cikinsu, da ƙawã ta mundãye daga zĩnãriya da lu'ulu'u, kuma tufãfinsu, a cikinsu alharĩni ne.","translator":"Abubakar Mahmoud Gumi"},{"aya":"034","id":3694,"locale":"ha","sura":"035","text":"Kuma suka ce: \"Godiya ta tabbata ga Allah Wanda Ya tafiyar da baƙin ciki daga gare mu. Lalle Ubangijinmu, haƙĩƙa Mai gafarane, Mai godiya.\"","translator":"Abubakar Mahmoud Gumi"},{"aya":"035","id":3695,"locale":"ha","sura":"035","text":"\"Wanda Ya saukar da mu a gidan zamã, daga falalarSa, wata wahala bã ta shãfar mu a cikinsa, kuma wata kãsãwa bã ta shãfar mu a cikinsa.\"","translator":"Abubakar Mahmoud Gumi"}],"metadata":{"itemsPerPage":7,"pages":7,"previousPage":"/ha/s035-4.json","nextPage":"/ha/s035-6.json"}}