{"results":[{"aya":"043","id":3452,"locale":"ha","sura":"030","text":"Sabõda haka, ka tsayar da fuskarka ga addini madaidaici a gabãnin wani yini ya zo, bãbu makawa gare Shi daga Allah, a rãnar nan mutãne sunã tsãgẽwa (su rabu biyu).","translator":"Abubakar Mahmoud Gumi"},{"aya":"044","id":3453,"locale":"ha","sura":"030","text":"Wanda ya kãfirta, to, kãfircinsa na kansa, kuma wanda ya aikata aikin ƙwarai, to, sabõda kansu suke yin shimfiɗa.","translator":"Abubakar Mahmoud Gumi"},{"aya":"045","id":3454,"locale":"ha","sura":"030","text":"Dõmin Ya sãkã wa waɗanda suka yi ĩmãni, kuma suka aikata ayyukan ƙwarai, daga falalarSa. Lalle Allah bã Ya son kafirai.","translator":"Abubakar Mahmoud Gumi"},{"aya":"046","id":3455,"locale":"ha","sura":"030","text":"Kuma akwai daga ãyõyinSa, ya aika iskõki mãsu bãyar da bushãra kuma dõmin Ya ɗanɗana muku daga rahamarSa, kuma dõmin jirãgen ruwa su gudãna da umurninSa, kuma dõmin ku nẽma daga falalarSa, fãtanku zã ku gode.","translator":"Abubakar Mahmoud Gumi"},{"aya":"047","id":3456,"locale":"ha","sura":"030","text":"Kuma lalle Mun aiki waɗansu Manzanni a gabãninka, zuwa ga mutãnensu sai suka je musu da hujjõji, bayyanannu, sa'an nan Muka azabtar da waɗanda suka yi laifi, kuma ya kasance tabbatacce taimakon mũminai wajibi ne a kan mu.","translator":"Abubakar Mahmoud Gumi"},{"aya":"048","id":3457,"locale":"ha","sura":"030","text":"Allah ne Wanda ke aika iskõki, sai su mõtsar da girgije, sa'an nan Ya shimfiɗa shi a cikin sama yadda Yake so, kuma Ya sanya shi wani ɓaɓɓake, sa'an nan ka ga ruwa na fita daga tsakãninsa. Sa'an nan idan Allah Ya sãmi waɗanda Ya so daga bãyinsa, Sai gã su suna bushãra da shi.","translator":"Abubakar Mahmoud Gumi"},{"aya":"049","id":3458,"locale":"ha","sura":"030","text":"Kuma kõ da sun kasance a gabãnin a saukar da shi a kansu, kusa-kusa, sunã baƙin ciki hai bã su iya magana.","translator":"Abubakar Mahmoud Gumi"}],"metadata":{"itemsPerPage":7,"pages":9,"previousPage":"/ha/s030-6.json","nextPage":"/ha/s030-8.json"}}