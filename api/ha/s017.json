{"results":[{"aya":"001","id":2030,"locale":"ha","sura":"017","text":"Tsarki ya tabbata ga wanda Ya yi tafiyar dare da bãwanSa da dare daga Masallaci mai alfarma zuwa ga Masallaci mafi nĩsa wanda Muka sanya albarka a gefensa dõmin Mu nũna masa daga ãyõyinMu. Lalle ne Shi shĩ ne Mai ji, Mai gani.","translator":"Abubakar Mahmoud Gumi"},{"aya":"002","id":2031,"locale":"ha","sura":"017","text":"Kuma Mun bai wa Mũsã littafi, kuma Mun sanya shi shiriya ga Banĩ Isrã'ila, cẽwa kada ku riƙi wani wakĩli baiciNa.","translator":"Abubakar Mahmoud Gumi"},{"aya":"003","id":2032,"locale":"ha","sura":"017","text":"Zuriyar waɗanda Muka ɗauka tãre da Nũhu. Lalle ne shi ya kasance wani bãwa mai gõdiya.","translator":"Abubakar Mahmoud Gumi"},{"aya":"004","id":2033,"locale":"ha","sura":"017","text":"Kuma Mun hukunta zuwa ga Bani Isrã'ĩla a cikin Littãfi, cewa lalle ne, kunã yin ɓarna a cikin ƙasa sau biyu, kuma lalle ne kunã zãlunci, zãlunci mai girma.","translator":"Abubakar Mahmoud Gumi"},{"aya":"005","id":2034,"locale":"ha","sura":"017","text":"To idan wa'adin na farkonsu yajẽ, za Mu aika, a kanku waɗansu bãyi Nãmu, ma'abũta yãƙi mafĩ tsanani, har su yi yãwo a tsakãnin gidãjenku, kuma yã zama wa'adi abin aikatawa.","translator":"Abubakar Mahmoud Gumi"},{"aya":"006","id":2035,"locale":"ha","sura":"017","text":"Sa'an nan kuma Mu nwayar da ɗauki a gare ku a kansu, kuma Mu taimake ku da dũkiyõyi da ɗiya kuma Mu sanya ku mafiya yawan mãsu fita yãƙi.","translator":"Abubakar Mahmoud Gumi"},{"aya":"007","id":2036,"locale":"ha","sura":"017","text":"Idan kun kyautata, kun kyautata dõmin kanku, kuma idan kun mũnana to dõmĩnsu. Sa'an nan idan wa'adin na ƙarshe ya jẽ, (za su je) dõmin su baƙanta fuskokinku, kuma su shiga masallaci kamar yadda suka shige shi a farkon lõkaci, kuma dõmin su halakar da abin da suka rinjaya a kansa, halakarwa.","translator":"Abubakar Mahmoud Gumi"}],"metadata":{"itemsPerPage":7,"pages":16,"nextPage":"/ha/s017-2.json"}}