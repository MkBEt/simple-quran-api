{"results":[{"aya":"099","id":1053,"locale":"ha","sura":"007","text":"Shin fa, sun amince wa makarun Allah? To, bãbu mai amince wa makarun Allah fãce mutãne mãsu hasãra!","translator":"Abubakar Mahmoud Gumi"},{"aya":"100","id":1054,"locale":"ha","sura":"007","text":"Shin, kuma bai shiryar da waɗanda suke gãdon ƙasa ba daga bãyan mutãnenta cẽwa da Munã so, dã Mun sãme su da zunubansu, kuma Mu rufe a kan zukãtansu, sai su zama bã su ji?","translator":"Abubakar Mahmoud Gumi"},{"aya":"101","id":1055,"locale":"ha","sura":"007","text":"Waɗancan alƙaryu Munã gaya maka daga lãbãransu, kuma lalle ne, haƙĩƙa manzanninMu sun jẽ musu da hujjõji bayyanannnu; to, ba su kasance sunã yin ĩmãnida abin da suka ƙaryata daga gabãni ba. Kamar wancan ne Allah Yake rufẽwa a kan zukãtan kãfirai.","translator":"Abubakar Mahmoud Gumi"},{"aya":"102","id":1056,"locale":"ha","sura":"007","text":"Kuma ba Mu sãmi wani alkawari ba ga mafi yawansu, kuma lalle ne, Mun sãmi mafi yawansu, haƙĩƙa, fãsiƙai.","translator":"Abubakar Mahmoud Gumi"},{"aya":"103","id":1057,"locale":"ha","sura":"007","text":"Sa'an nan kuma Mun aika Musa, daga bãyansu, da ãyõyinMu zuwa ga Fir'auna da majalisarsa, sai suka yi zãlunci game da su. To, dũbi yadda ãƙibar maɓarnata take.","translator":"Abubakar Mahmoud Gumi"},{"aya":"104","id":1058,"locale":"ha","sura":"007","text":"Kuma Musa ya ce: \"Ya Fir'auna! Lalle ne nĩ, manzo ne daga Ubangijin halittu.\"","translator":"Abubakar Mahmoud Gumi"},{"aya":"105","id":1059,"locale":"ha","sura":"007","text":"\"Tabbatacce ne a kan kada in faɗi kõme ga Allah fãce gaskiya. Lalle ne, nã zo muku da hujja bayyananniya daga Ubangijinku; Sai ka saki Banĩ Isrã'ila tãreda ni.\"","translator":"Abubakar Mahmoud Gumi"}],"metadata":{"itemsPerPage":7,"pages":30,"previousPage":"/ha/s007-14.json","nextPage":"/ha/s007-16.json"}}