{"results":[{"aya":"050","id":3459,"locale":"ha","sura":"030","text":"Sai ka dũbi alãmõmin rahamar Allah yadda Yake rãyar da ƙasã a bãyan mutuwarta. Lalle wannan (Mai wannan aiki), tabbas, Mai rãyar da halitta ne, kuma Shi Mai ikon yi ne a kan kõme.","translator":"Abubakar Mahmoud Gumi"},{"aya":"051","id":3460,"locale":"ha","sura":"030","text":"Kuma lalle idan Mun aika wata iska, suka ganta fatsifatsi, lalle zã su yini a bãyansa sunã kãfirta.","translator":"Abubakar Mahmoud Gumi"},{"aya":"052","id":3461,"locale":"ha","sura":"030","text":"Sabõda haka, kai, bã ka jiyar da matattu kira, kuma bã ka jiyar da kurãme kira idan sun jũya bãya sunã gudu.","translator":"Abubakar Mahmoud Gumi"},{"aya":"053","id":3462,"locale":"ha","sura":"030","text":"Kuma ba ka zamo mai shiryar da makãfi ba daga ɓatarsu, bã ka jiyarwa fãce wanda ke yin ĩmãni da ãyõyinMu, watau sũ ne mãsu mĩƙa wuya, su sallama.","translator":"Abubakar Mahmoud Gumi"},{"aya":"054","id":3463,"locale":"ha","sura":"030","text":"Allah ne Ya halitta ku daga rauni, sa'an nan Ya sanya wani ƙarfi a bayan wani rauni, sa'an nan Ya sanya wani rauni da furfura a bãyan wani ƙarfi, Allah na halitta abin da Ya so, kuma Shĩ ne Mai ilmi, Mai ĩkon yi,","translator":"Abubakar Mahmoud Gumi"},{"aya":"055","id":3464,"locale":"ha","sura":"030","text":"Kuma a rãnar da Sa'a ke tsayuwa, mãsu laifi na rantsuwã: Ba su zauna a cikin kabari ba fãce sã'a guda. Kamar haka suka kasance anã karkatar da su.","translator":"Abubakar Mahmoud Gumi"},{"aya":"056","id":3465,"locale":"ha","sura":"030","text":"Kuma waɗanda aka bai wa ilmi da ĩmãni suka ce: \"Lalle, haƙĩƙa kun zauna a cikin Littãfin Allah, har zuwa rãnar tãyarwa, to, kuma wannan ita ce rãnar tãyarwar, kuma amma kũ, kun kasance ba ku sani ba.\"","translator":"Abubakar Mahmoud Gumi"}],"metadata":{"itemsPerPage":7,"pages":9,"previousPage":"/ha/s030-7.json","nextPage":"/ha/s030-9.json"}}