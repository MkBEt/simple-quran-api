{"results":[{"aya":"015","id":3174,"locale":"ha","sura":"027","text":"Kuma lalle ne, haƙĩƙa, Mun bai wa Dãwũda da Sulaimãn ilmi kuma suka ce: \"Gõdiya ta tabbata ga Allah, Wanda Ya fĩfĩta mu a kan mãsu yawa daga bãyinSa mũminai.\"","translator":"Abubakar Mahmoud Gumi"},{"aya":"016","id":3175,"locale":"ha","sura":"027","text":"Kuma sulaimãn ya gãji Dãwũda ya ce: \"Yã ku mutãne! An sanar da mu maganar tsuntsãye, kuma an bã mu daga kõwane abu. Lalle ne wannan haƙĩƙa shi ne falalar (Allah) bayyananna.\"","translator":"Abubakar Mahmoud Gumi"},{"aya":"017","id":3176,"locale":"ha","sura":"027","text":"Kuma aka tattara, dõmin Sulaimãn, rundunõninsa, daga aljannu da mutãne da tsuntsãye, to, sũ anã kange su (ga tafiya).","translator":"Abubakar Mahmoud Gumi"},{"aya":"018","id":3177,"locale":"ha","sura":"027","text":"Har a lõkacin da suka je a kan rãfin turũruwa wata turũruwa ta ce, \"Yã kũ jama'ar turũruwa! Ku shiga gidãjenku, kada Sulaimãn da rundunõninsa su kakkarya ku, alhãli kuwa sũ, ba su sani ba.\"","translator":"Abubakar Mahmoud Gumi"},{"aya":"019","id":3178,"locale":"ha","sura":"027","text":"Sai ya yi murmushi yanã mai dãriya daga maganarta, kuma ya ce, \"Yã Ubangijĩna! Ka cũsa mini in gõde wa ni'imarKa wadda Ka ni'imta ta a gare ni da kuma ga mahaifãna biyu, kuma in aikata aiki na ƙwarai, wanda Kake yarda da shi, kuma Ka shigar da ni, sabõda rahamarKa, a cikin bãyinKa sãlihai.\"","translator":"Abubakar Mahmoud Gumi"},{"aya":"020","id":3179,"locale":"ha","sura":"027","text":"Kuma ya binciki tsuntsãye, sai ya ce: \"Me ya kãre ni bã ni ganin hudhudu, kõ ya kasance daga mãsu fakuwa ne?\"","translator":"Abubakar Mahmoud Gumi"},{"aya":"021","id":3180,"locale":"ha","sura":"027","text":"\"Lalle ne zã ni azabta shi azãba mai tsanani kõ kuwa lalle in yanka shi, kõ kuwa lalle ya zo mini da dalĩli bayyananne.\"","translator":"Abubakar Mahmoud Gumi"}],"metadata":{"itemsPerPage":7,"pages":14,"previousPage":"/ha/s027-2.json","nextPage":"/ha/s027-4.json"}}