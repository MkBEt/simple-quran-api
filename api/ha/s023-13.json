{"results":[{"aya":"085","id":2758,"locale":"ha","sura":"023","text":"Zã su ce: \"Ta Allah ne.\" Ka ce, \"Shin, to, bã zã ku yi tunãni ba?\"","translator":"Abubakar Mahmoud Gumi"},{"aya":"086","id":2759,"locale":"ha","sura":"023","text":"Ka ce: \"Wãne ne Ubangijin sammai bakwai kuma Ubangijin Al'arshi mai girma?\"","translator":"Abubakar Mahmoud Gumi"},{"aya":"087","id":2760,"locale":"ha","sura":"023","text":"Zã su ce: \"Na Allah ne.\" Ka ce, \"Shin, to, bã zã ku bĩ Shi da taƙawa ba?\"","translator":"Abubakar Mahmoud Gumi"},{"aya":"088","id":2761,"locale":"ha","sura":"023","text":"Ka ce: \"Wãne ne ga hannunsa mallakar kõwane abu take alhãli kuwa shi yanã tsarẽwar wani, kuma ba a tsare kõwa daga gare shi, idan kun kasance kunã sani?\"","translator":"Abubakar Mahmoud Gumi"},{"aya":"089","id":2762,"locale":"ha","sura":"023","text":"Zã su ce: \"Ga Allah yake.\" Ka ce: \"To, yãya ake sihirce ku?\"","translator":"Abubakar Mahmoud Gumi"},{"aya":"090","id":2763,"locale":"ha","sura":"023","text":"Ã'a, Mun zo musu da gaskiya, kuma lalle ne sũ, haƙĩƙa, maƙaryata ne.","translator":"Abubakar Mahmoud Gumi"},{"aya":"091","id":2764,"locale":"ha","sura":"023","text":"Allah bai riƙi wani abin haihuwa ba, kuma bãbu wani abin bautãwa tãre da Shi. Idan haka ne (akwai abin bautawa tare da Shi), lalle ne dã kõwane abin bautawar ya tafi da abin da ya halitta, kuma lalle ne, dã waɗansu sun rinjãya a kan waɗansu, tsarki ya tabbata ga Allah, daga abin da suke siffantãwa.","translator":"Abubakar Mahmoud Gumi"}],"metadata":{"itemsPerPage":7,"pages":17,"previousPage":"/ha/s023-12.json","nextPage":"/ha/s023-14.json"}}