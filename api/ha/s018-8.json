{"results":[{"aya":"050","id":2190,"locale":"ha","sura":"018","text":"Kuma a lõkacin da Muka ce wa malãiku, \"Ku yi sujada ga Ãdamu.\" Sai suka yi sujada fãce Iblĩsa, yã kasance daga aljannu sai ya yi fãsiƙanci ga barin umurnin Ubangijinsa, To fa, ashe, kunã riƙon sa, shi da zũriyarsa, su zama majiɓinta baicin Ni, alhãli kuwa su maƙiya ne a gare ku? Tir da ya zama musanya ga azzãlumai.","translator":"Abubakar Mahmoud Gumi"},{"aya":"051","id":2191,"locale":"ha","sura":"018","text":"Ban shaida musu halittar sammai da ƙasa ba, kuma ban (shaida musu) halittar rãyukansu ba kuma ban kasance mai riƙon mãsu ɓatarwa (da wani) su zama mataimaka ba.","translator":"Abubakar Mahmoud Gumi"},{"aya":"052","id":2192,"locale":"ha","sura":"018","text":"Kuma da rãnar da Allah Yake cẽwa, \"Ku kirãyi abõkan tarayyãTa, waɗanda kuka riya.\" Sai su kirãye su, sai bã zã su karɓa musu ba, kuma Mu sanya Maubiƙa (Mahalaka) a tsakãninsu,","translator":"Abubakar Mahmoud Gumi"},{"aya":"053","id":2193,"locale":"ha","sura":"018","text":"Kuma mãsu laifi suka ga wutã suka tabbata lalle ne, sũ mãsu, auka mata ne, kuma ba su sãmi majũya ba daga gare ta.","translator":"Abubakar Mahmoud Gumi"},{"aya":"054","id":2194,"locale":"ha","sura":"018","text":"Kuma lalle ne, haƙĩƙa, Mun jujjũya, a cikin wannan Alƙur'ãni, daga kõwane irin misãli ga mutãne (dõmin su gãne, su bi sharĩ'a), kuma mutum yã kasance mafi yawan abu ga jidãli.","translator":"Abubakar Mahmoud Gumi"},{"aya":"055","id":2195,"locale":"ha","sura":"018","text":"Kuma bãbu abin da ya hana mutãne su yi ĩmãni a lõkacinda shiriya ta zo musu, kuma su nẽmi gãfara daga Ubangijinsu, fãce hanyar farko ta je musu kõ kuma azãba ta jẽ musu nau'i-nau'i.","translator":"Abubakar Mahmoud Gumi"},{"aya":"056","id":2196,"locale":"ha","sura":"018","text":"Kuma ba Mu aika Manzanni ba fãce sunã mãsu bãyar da bushãra kuma mãsu gargaɗi, kuma waɗanda suka kãfirta sunã jidãli da ƙarya dõmin su ɓãta gaskiya da ita, kuma suka riƙi ãyõyiNa da abin da aka yi musu gargaɗi da shi abin izgili.","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s018-7.json","nextPage":"/ha/s018-9.json"}}