{"results":[{"aya":"043","id":1407,"locale":"ha","sura":"010","text":"Kuma daga cikinsu akwai wanda yake tsõkaci zuwa gare ka. Shin fa, kai kana shiryar da makãfi, kuma kõ dã sun kasance bã su gani?","translator":"Abubakar Mahmoud Gumi"},{"aya":"044","id":1408,"locale":"ha","sura":"010","text":"Lalle ne Allah ba Ya zãluntar mutãne da kõme, amma mutãnen ne ke zãluntar kansu.","translator":"Abubakar Mahmoud Gumi"},{"aya":"045","id":1409,"locale":"ha","sura":"010","text":"Kuma rãnar da Yake tãra su, kamar ba su zauna ba fãce sa'a guda daga yini. Sunã gãne jũna a tsakãninsu. Haƙĩƙa, waɗanda suka ƙaryata game da gamuwa da Allah sun yi hasãra. Kuma ba su kasance mãsu shiryuwa ba.","translator":"Abubakar Mahmoud Gumi"},{"aya":"046","id":1410,"locale":"ha","sura":"010","text":"Kuma imma dai, haƙĩƙa, Mu nũna maka sãshen abin da Muke yi musu alkawari, kõ kuwa Mu karɓi ranka, to, zuwa gare Mu makõmarsu take. Sa'an nan kuma Allah ne shaida a kan abin da suke aikatãwa.","translator":"Abubakar Mahmoud Gumi"},{"aya":"047","id":1411,"locale":"ha","sura":"010","text":"Kuma ga kõwace al'umma akwai Manzo. Sa'an nan idan Manzonsu ya je, sai a yi hukunci a tsakãninsu da ãdalci, kuma sũ, bã a zãluntar su.","translator":"Abubakar Mahmoud Gumi"},{"aya":"048","id":1412,"locale":"ha","sura":"010","text":"Kuma sunã cẽwa, \"A yaushe wannan wa'adi zai auku, idan kun kasance mãsu gaskiya?\"","translator":"Abubakar Mahmoud Gumi"},{"aya":"049","id":1413,"locale":"ha","sura":"010","text":"Ka ce: \"Ba na mallaka wa kaina wata cũta, haka kuma wani amfãni, sai abin da Allah Ya so. Ga kõwace al'umma akwai ajali, idan ajalinsu ya zo, to, bã zã su yi jinkiri daga gare shi ba, kõ dã sã'ã guda, kuma bã zã su gabãta ba.\"","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s010-6.json","nextPage":"/ha/s010-8.json"}}