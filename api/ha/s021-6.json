{"results":[{"aya":"036","id":2519,"locale":"ha","sura":"021","text":"Kuma idan waɗanda suka kãfirta suka gan ka, bã su riƙon ka fãce da izgili (sunã cẽwa), \"Shin, wannan ne ke ambatar gumãkanku?\" Alhãli kuwa sũ, ga ambatar Mai rahama, mãsu kãfirta ne.","translator":"Abubakar Mahmoud Gumi"},{"aya":"037","id":2520,"locale":"ha","sura":"021","text":"An halitta mutum daga gaggãwa, zan nũna muku ãyõyiNa. Sabõda haka kada ku nẽmiyin gaggãwa.","translator":"Abubakar Mahmoud Gumi"},{"aya":"038","id":2521,"locale":"ha","sura":"021","text":"Kuma sunã cẽwa, \"A yaushe wannan wa'adi zai tabbata, idan kun kasance mãsu gaskiya?\"","translator":"Abubakar Mahmoud Gumi"},{"aya":"039","id":2522,"locale":"ha","sura":"021","text":"Dã waɗanda suka kãfirta sunã sanin lõkacin da bã su kange wuta daga fuskõkinsu, kuma haka daga bãyayyakinsu, alhãli kuwa ba su zama ana taimakon su ba.","translator":"Abubakar Mahmoud Gumi"},{"aya":"040","id":2523,"locale":"ha","sura":"021","text":"Ã'a, tanã jẽ musu bisa ga auke sai ta ɗimautar da su, sa'an nan bã su iya mayar da ita, kuma ba su zama anã yi musu jinkiri ba.","translator":"Abubakar Mahmoud Gumi"},{"aya":"041","id":2524,"locale":"ha","sura":"021","text":"Kuma lalle ne, haƙĩƙa, an yi izgili ga waɗansu Manzanni daga gabãninka, sai abin da suka kasance sunã izgili da shi ya auku ga waɗanda suka yi izgilin daga gare su.","translator":"Abubakar Mahmoud Gumi"},{"aya":"042","id":2525,"locale":"ha","sura":"021","text":"Ka ce: \"Wãne ne yake tsare ku a dare da yini daga Mai rahama?\" Ã'a, sũ mãsu bijirẽwa ne daga ambaton Ubangijinsu.","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s021-5.json","nextPage":"/ha/s021-7.json"}}