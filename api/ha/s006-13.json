{"results":[{"aya":"085","id":874,"locale":"ha","sura":"006","text":"Da Zakariyya da Yahaya da Isa da Ilyasu dukansu daga sãlihai suke.","translator":"Abubakar Mahmoud Gumi"},{"aya":"086","id":875,"locale":"ha","sura":"006","text":"Da Ismã'la da Ilyasa, a da Yũnusa da Luɗu, kuma dukansu Mun fĩfĩtã su a kan tãlikai.","translator":"Abubakar Mahmoud Gumi"},{"aya":"087","id":876,"locale":"ha","sura":"006","text":"Kuma daga ubanninsu, da zũriyarsu, da 'yan'uwansu, kuma Muka zãɓe su, kuma Muka shiryar da su zuwa ga hanya madaidaiciya.","translator":"Abubakar Mahmoud Gumi"},{"aya":"088","id":877,"locale":"ha","sura":"006","text":"Wancan ne shiryarwar Allah, Yanã shiryar da wanda Yake so daga bayinSa. Kuma dã sun yi shirki dã haƙĩƙa abin da suka kasance sunã, aikatãwa yã lãlãce.","translator":"Abubakar Mahmoud Gumi"},{"aya":"089","id":878,"locale":"ha","sura":"006","text":"Waɗancan ne waɗanda Muka bai wa Littãfi da hukunci da Annabci. To idan waɗannan (mutãne) sun kãfirta da ita, to, haƙĩƙa, Mun wakkala wasu mutãne gare ta, ba su zama game da ita kãfirai ba.","translator":"Abubakar Mahmoud Gumi"},{"aya":"090","id":879,"locale":"ha","sura":"006","text":"Waɗancan ne Allah Ya shiryar, sabõda haka ka yi kõyi da shiryarsu. Ka ce: \"Ba ni tambayar ku wata ijãra. Shĩ (Alƙur'ãni) bai zama ba fãce tunãtarwa ga tãlikai.\"","translator":"Abubakar Mahmoud Gumi"},{"aya":"091","id":880,"locale":"ha","sura":"006","text":"Kuma ba su ƙaddara Allah a kan hakkin ƙaddara shi ba, a lõkacin da suka ce: \"Allah bai saukar da kõme ba ga wani mutum.\" Ka ce: \"Wãne ne ya saukar da Littãfi wanda Mũsã ya zo da shi, yanã haske da shiriya ga mutãne, kunã sanya shi takardu, kũna bayyana su, kuma kunã ɓõye mai yawa, kuma an sanar da ku abin da ba ku sani ba, ku da ubanninku?\" Ka ce: \"Allah,\" sa'an nan ka bar su a cikin sharhõliyarsu sunã wãsã.","translator":"Abubakar Mahmoud Gumi"}],"metadata":{"itemsPerPage":7,"pages":24,"previousPage":"/ha/s006-12.json","nextPage":"/ha/s006-14.json"}}