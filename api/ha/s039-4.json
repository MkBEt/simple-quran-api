{"results":[{"aya":"022","id":4080,"locale":"ha","sura":"039","text":"Shin fa, wanda Allah Ya buɗa ƙirjinsa, dõmin Musulunci sa'an nan shi yanã a kan haske daga Ubangijinsa, (zai zama kamar waninsa)? To, bone yã tabbata ga maƙeƙasa zukãtansu daga ambaton Allah. Waɗancan sunã a cikin wata ɓata bayyananna.","translator":"Abubakar Mahmoud Gumi"},{"aya":"023","id":4081,"locale":"ha","sura":"039","text":"Allah Ya sassaukar da mafi kyaun lãbãri, Littãfi mai kama da jũna, wanda ake konkoma karãtunsa fãtun waɗanda ke tsõron Ubangijinsu, sunã tãƙura sabõda Shi, sa'an nan fãtunsu da zukãtansu su yi laushi zuwa ga ambaton Allah. Waccan ita ce shiryarwar Allah, Yanã shiryar da wanda Ya so game da ita. Kuma wanda Allah Ya ɓatar, to, bã shi da wani mai shiryarwa.","translator":"Abubakar Mahmoud Gumi"},{"aya":"024","id":4082,"locale":"ha","sura":"039","text":"Shin fa, wanda ke kãre mũguwar azãba da fuskarsa (yanã zama kamar waninsa) a Rãnar ƙiyãma? Kuma a ce wa azzãlumai, \"Ku ɗanɗani abin da kuka kasance kunã aikatãwa.\"","translator":"Abubakar Mahmoud Gumi"},{"aya":"025","id":4083,"locale":"ha","sura":"039","text":"Waɗanda ke a gabãninsu, sun ƙaryata, sai azãba ta jẽ musu daga inda ba su sani ba.","translator":"Abubakar Mahmoud Gumi"},{"aya":"026","id":4084,"locale":"ha","sura":"039","text":"Sai Allah Ya ɗanɗana musu azãbar wulãkanci a cikin rãyuwar dũniya, kuma lalle azãbar Lãhira ita ce mafi girma, dã sun kasance sunã da sani.","translator":"Abubakar Mahmoud Gumi"},{"aya":"027","id":4085,"locale":"ha","sura":"039","text":"Kuma lalle ne haƙĩƙa Mun buga wa mutãne a, cikin wannan Alƙur'ãni, daga kõwane misãli, ɗammãninsu su yi tunãni.","translator":"Abubakar Mahmoud Gumi"},{"aya":"028","id":4086,"locale":"ha","sura":"039","text":"Abin karantãwa ne na Lãrabci, ba mai wata karkata ba, ɗammãninsu, su yi taƙawa.","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s039-3.json","nextPage":"/ha/s039-5.json"}}