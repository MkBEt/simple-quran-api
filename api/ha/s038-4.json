{"results":[{"aya":"022","id":3992,"locale":"ha","sura":"038","text":"A lõkacin da suka shiga ga Dãwũda, sai ya firgita daga gare su. Suka ce: \"Kada kaji tsõro, masu husuma biyu ne; sãshenmu ya zãlunci sãshe. Sabõda haka, ka yi hakunci a tsakãninmu da gaskiya. Kada ka ƙẽtare haddi kuma ka shiryar da mu zuwa, ga tsakar hanya.\"","translator":"Abubakar Mahmoud Gumi"},{"aya":"023","id":3993,"locale":"ha","sura":"038","text":"\"Lalle wannan dan'uwãna ne, yanã da tunkiya casa'in da tara, kuma inã da tunkiya guda, sai ya ce: 'Ka lãmunce mini ita. Kuma ya buwãye ni ga magana.\"","translator":"Abubakar Mahmoud Gumi"},{"aya":"024","id":3994,"locale":"ha","sura":"038","text":"(Dãwũda) ya ce: \"Lalle, haƙiƙa ya zãlunce ka game da tambayar tunkiyarka zuwa ga tumakinsa. Kuma lalle ne mãsu yawa daga abõkan tarayya, haƙiƙa, sãshensu na zambatar sãshe fãce waɗanda suka yi ĩmãni, kuma suka aikata ayyukan ƙwarai.\" Kuma Dãwũda ya tabbata cẽwa Mun fitine shi ne, sabõda haka, ya nẽmi Ubangijinsa gãfara, kuma ya fãɗi yanã mai sujada, kuma ya mayar da al'amari ga Allah.","translator":"Abubakar Mahmoud Gumi"},{"aya":"025","id":3995,"locale":"ha","sura":"038","text":"Sabõda haka Muka gãfarta masa wancan, kuma lalle yanã da wata kusantar daraja a wurinMu, da kyaun makõma.","translator":"Abubakar Mahmoud Gumi"},{"aya":"026","id":3996,"locale":"ha","sura":"038","text":"Yã Dãwũda! Lalle Mũ Mun sanya ka Halĩfa a cikin ƙasã. To, ka yi hukunci tsakãnin mutãne da gaskiya, kuma kada ka biye wa son zũciyar, har ya ɓatar dakai daga hanyar Allah. Lalle waɗanda ke ɓacẽwa daga hanyar Allah sunã da wata azãba mai tsanani dõmin abin da suka manta, a rãnar hisãbi","translator":"Abubakar Mahmoud Gumi"},{"aya":"027","id":3997,"locale":"ha","sura":"038","text":"Kuma ba Mu halitta sama da ƙasã da abin da ke a tsakãninsu ba a kan ƙarya. Wannan shĩ ne zaton waɗanda suka kãfirta. To, bone ya tabbata ga waɗanda suka kãfirta daga wutã.","translator":"Abubakar Mahmoud Gumi"},{"aya":"028","id":3998,"locale":"ha","sura":"038","text":"Kõ zã Mu sanya waɗanda suka yi ĩmãni, kuma suka aikata ayyukan ƙwarai kamar waɗanda suke mãsu barna ne a cikin ƙasa? Ko kuma za Mu sanya masu bin Allah da taƙawa kamar fãjirai makarkata?","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s038-3.json","nextPage":"/ha/s038-5.json"}}