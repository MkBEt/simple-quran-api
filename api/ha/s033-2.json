{"results":[{"aya":"008","id":3541,"locale":"ha","sura":"033","text":"Dõmin Ya tambayi mãsu gaskiya a kan gaskiyarsu, kuma Yã yi tattalin wata azãba mai raɗaɗi ga kãfirai.","translator":"Abubakar Mahmoud Gumi"},{"aya":"009","id":3542,"locale":"ha","sura":"033","text":"Yã ku waɗanda suka yi ĩmãni! Ku tuna ni'imar Allah a kanku a lõkacin da waɗansu rundunõni suka zo muku, sai Muka aika wata iskã a kansu da waɗansu rundunõni waɗanda ba ku gani ba, Kuma Allah Yã kasance Mai gani ga abin da kuke aikatãwa.","translator":"Abubakar Mahmoud Gumi"},{"aya":"010","id":3543,"locale":"ha","sura":"033","text":"A lõkacin da suka zo muku daga samanku da kuma ƙasa daga gare ku, kuma a lõkacin da gannai suka karkata kuma zukãta suka kai ga maƙõsai, kuma kuka yi zaton zace-zace, game da Allah.","translator":"Abubakar Mahmoud Gumi"},{"aya":"011","id":3544,"locale":"ha","sura":"033","text":"A can aka jarrabi mũminai, kuma aka yi girgiza da su, girgiza mai tsanani.","translator":"Abubakar Mahmoud Gumi"},{"aya":"012","id":3545,"locale":"ha","sura":"033","text":"Kuma a lõkacin da munafukai da waɗanda akwai cũta a cikin zukãtansu ke cẽwa, Allah da ManzonSa, \"Ba su yi mana wa'adin kõme ba, fãce rũɗi.\"","translator":"Abubakar Mahmoud Gumi"},{"aya":"013","id":3546,"locale":"ha","sura":"033","text":"Kuma a lõkacin da wata ƙungiya daga gare su, ta ce, \"Ya mutãnen Yasriba! Bã ku da wani matsayi, sabõda haka ku kõma.\" Kuma wata ƙungiya daga gare su na nẽman izni ga Annabi sunãcẽwa, \"Lalle gidãjenmu kuranye suke,\" alhãli kuwa bã kuranye suke ba, bã su da nufin kome fãce gudu.","translator":"Abubakar Mahmoud Gumi"},{"aya":"014","id":3547,"locale":"ha","sura":"033","text":"Kuma dã an shige ta (Madĩna) a kansu, daga sasanninta, sa'an nan aka tambaye su fitina (kãfirci), lalle dã sun jẽ mata, kuma dã ba su zauna a cikinta (Madĩna) ba fãce kaɗan.","translator":"Abubakar Mahmoud Gumi"}],"metadata":{"itemsPerPage":7,"pages":11,"previousPage":"/ha/s033.json","nextPage":"/ha/s033-3.json"}}