{"results":[{"aya":"050","id":543,"locale":"ha","sura":"004","text":"Ka dũba yadda suke ƙirƙira ƙarya ga Allah! Kuma shi ya isa ga zama zunubi bayyananne.","translator":"Abubakar Mahmoud Gumi"},{"aya":"051","id":544,"locale":"ha","sura":"004","text":"Shin, ba ka gani ba zuwa ga waɗanda aka bai wa rabõ da ga Littafi suna ĩmãni da gunki da Shaiɗan kuma suna cẽwa ga waɗanda suka kãfirta: \"Waɗannan ne mafiya shiriya daga waɗanda suka yi ĩmãni ga hanya\"?","translator":"Abubakar Mahmoud Gumi"},{"aya":"052","id":545,"locale":"ha","sura":"004","text":"Waɗannan ne waɗanda Allah Ya la'ane su, kuma wanda Allah Ya la'ana to bã zã ka sãmi mataimaki a gare shi ba.","translator":"Abubakar Mahmoud Gumi"},{"aya":"053","id":546,"locale":"ha","sura":"004","text":"Ko suna da rabõ ne daga mulki? To, a sa'an nan bã zã su iya bai wa mutãne hancin gurtsun dabino ba.","translator":"Abubakar Mahmoud Gumi"},{"aya":"054","id":547,"locale":"ha","sura":"004","text":"Ko suna hãsadar mutãne ne a kan abin da Allah Ya bã su daga falalarSa? To, lalle ne, Mun bai wa gidan Ibrãhĩm Littãfida hikima kuma Mun bã su mulki mai girma.","translator":"Abubakar Mahmoud Gumi"},{"aya":"055","id":548,"locale":"ha","sura":"004","text":"To, daga cikinsu akwai wanda ya yi ĩmãni da shi, kuma daga cikinsu akwai wanda ya kange daga gare shi. Kuma yã isa Jahannama ta hũru da shi.","translator":"Abubakar Mahmoud Gumi"},{"aya":"056","id":549,"locale":"ha","sura":"004","text":"Lalle ne waɗanda suka kãfirta da ayõyinMu za Mu ƙõne su da wuta, kõ da yaushe fãtunsu suka nuna, sai Mu musanya musu wasu fãtun, dõmin su ɗanɗani azãba. Lalle ne Allah Yã kasance Mabuwãyi, Mai hikima.","translator":"Abubakar Mahmoud Gumi"}],"metadata":{"itemsPerPage":7,"pages":26,"previousPage":"/ha/s004-7.json","nextPage":"/ha/s004-9.json"}}