{"results":[{"aya":"155","id":648,"locale":"ha","sura":"004","text":"To, sabõda warwarẽwarsu ga alkawarinsu, da kãfirtarsu da ãyõyin Allah, da kisansu ga Annabãwa, bã da hakki ba, da maganarsu: \"Zukãtanmu sunã cikin rufi.\" Ã'a, Allah ne Ya yunƙe a kansu sabõda kãfircinsu, sabõda haka bã zã su yi ĩmãni ba fãce kaɗan.","translator":"Abubakar Mahmoud Gumi"},{"aya":"156","id":649,"locale":"ha","sura":"004","text":"Kuma sabõda kãfircinsu da faɗarsu, a kan Maryama, ƙiren ƙarya mai girma.","translator":"Abubakar Mahmoud Gumi"},{"aya":"157","id":650,"locale":"ha","sura":"004","text":"Da faɗarsu: \"Lalle ne mu, mun kashe Masĩhu ĩsã ɗan Maryama Manzon Allah,\" alhãli kuwa ba su kashe shi ba, kuma ba su kẽre shi ba, kuma ammaan kamanta shi ne a garẽ su. Lalle ne waɗanda sauka sãɓã wa jũna a cikin sha'aninsa lalle ne, sunã shakka daga gare, shi, bã da wani ilmi fãce bin zato kuma ba su kashe shi ba bisa ga yaƙĩni.","translator":"Abubakar Mahmoud Gumi"},{"aya":"158","id":651,"locale":"ha","sura":"004","text":"Ã'a, Allah Ya ɗauke shi zuwa garẽ Shi, kuma Allah Yã kasance Mabuwãyi, Mai hikima.","translator":"Abubakar Mahmoud Gumi"},{"aya":"159","id":652,"locale":"ha","sura":"004","text":"Kuma bãbu kõwa daga Mutãnen Littafi, fãce lalle yanã ĩmãni da shi a gabãnin mutuwarsa, kuma a Rãnar ¡iyãma yana kasancẽwa mai shaida, a kansu.","translator":"Abubakar Mahmoud Gumi"},{"aya":"160","id":653,"locale":"ha","sura":"004","text":"To, sabõda zãlunci daga waɗanda suka tũba (Yahũdu) Muka haramta musu abũbuwa masu dãɗi waɗanda aka halatta su a gare su, kuma sabõda taushẽwarsu daga hanyar Allah da yawa.","translator":"Abubakar Mahmoud Gumi"},{"aya":"161","id":654,"locale":"ha","sura":"004","text":"Da karɓarsu ga riba, alhãli kuwa an hana su daga gare ta, da cin su ga dũkiyar mutãne daƙarya. Kuma Muka yi tattali, dõmin kãfirai, azãba mai raɗaɗi.","translator":"Abubakar Mahmoud Gumi"}],"metadata":{"itemsPerPage":7,"pages":26,"previousPage":"/ha/s004-22.json","nextPage":"/ha/s004-24.json"}}