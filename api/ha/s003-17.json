{"results":[{"aya":"113","id":406,"locale":"ha","sura":"003","text":"Ba su zama daidai ba; daga Mutãnen Littafi akwai wata al'umma wadda take tsaye, suna karãtun ayõyin Allah a cikin sã'õ'in dare, alhãli kuwa sunã yin sujada.","translator":"Abubakar Mahmoud Gumi"},{"aya":"114","id":407,"locale":"ha","sura":"003","text":"Suna ĩmãni da Allah da Yinin Lãhira, kuma suna umurui da abin da aka sani kuma suna hani daga abin da ba a sani ba, kuma sunã gaugãwa a cikin alhẽrai. Kuma waɗannan suna cikin sãlihai.","translator":"Abubakar Mahmoud Gumi"},{"aya":"115","id":408,"locale":"ha","sura":"003","text":"Kuma abin da suka aikata daga alhẽri, to, bã zã a yi musu musunsa ba. Kuma Allah Masani ne ga mãsu taƙawa.","translator":"Abubakar Mahmoud Gumi"},{"aya":"116","id":409,"locale":"ha","sura":"003","text":"Lalle ne waɗanda suka kãfirta, dũkiyõyinsu kõ ɗiyansu bã zã su wadatar musu da kõme ba daga Allah kuma waɗannan abõkan wuta ne, sũ, acikinta, madawwama ne.","translator":"Abubakar Mahmoud Gumi"},{"aya":"117","id":410,"locale":"ha","sura":"003","text":"Misãlin abin da suke ciyarwa, a cikin wannan rãyuwar dũniya, kamar misãlin iska ce (wadda) a cikinta akwai tsananin sanyi, ta sãmi shukar wasu mutãne waɗanda suka zãlunci kansu, sai ta halakar da ita. Allah bai zãlunce su ba, amma kansu suka kasance sunã zãlunta.","translator":"Abubakar Mahmoud Gumi"},{"aya":"118","id":411,"locale":"ha","sura":"003","text":"Yã ku waɗanda suka yi ĩmãni! Kada ku riƙi abõkan asĩri daga waninku, ba su taƙaita muku ɓarna. Kuma sun yi gũrin abin da zã ku cũtu da shi. Haƙĩka, ƙiyayya tã bayyana daga bãkunansu, kuma abin da zukãtansu ke ɓõyẽwane mafi girma. Kuma lalle ne, Mun bayyana muku ãyõyi, idan kun kasance kunã hankalta.","translator":"Abubakar Mahmoud Gumi"},{"aya":"119","id":412,"locale":"ha","sura":"003","text":"Gã ku yã waɗannan! Kunã son su bã su son ku, kuma kuna ĩmãni da Littãfi dukansa. Kuma idan sun haɗu da ku sukan ce \"Mun yi ĩmani\". Kuma idan sun kaɗaita sai su ciji yãtsu a kanku don takaici. Ka ce \"Ku mutu da takaicinku. Lalle ne, Allah Masani ne ga abin da ke cikin ƙirãza.\"","translator":"Abubakar Mahmoud Gumi"}],"metadata":{"itemsPerPage":7,"pages":29,"previousPage":"/ha/s003-16.json","nextPage":"/ha/s003-18.json"}}