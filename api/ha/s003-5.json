{"results":[{"aya":"029","id":322,"locale":"ha","sura":"003","text":"Ka ce: \"Idan kun ɓõye abin da ke a cikin ƙirãzanku, kõ kuwa kun bayyana shi, Allah Yana sanin sa. Kuma Yana sanin abin da ke a cikin sammai da ƙasa. Kuma Allah a kan kõwane abu Mai ĩkon yi ne.\"","translator":"Abubakar Mahmoud Gumi"},{"aya":"030","id":323,"locale":"ha","sura":"003","text":"A Rãnar da kõwane rai yake sãmun abin da ya aikata daga alhẽri, a halarce, da kuma abin da ya aikata daga sharri, alhãli yana gũrin, dã dai lalle a ce akwai fage mai nĩsa a tsakãninsa da abin daya aikata na sharrin! Kuma Allah Yanã tsõratar da kũ kanSa. Kuma Allah Mai tausayi ne ga bãyinSa.","translator":"Abubakar Mahmoud Gumi"},{"aya":"031","id":324,"locale":"ha","sura":"003","text":"Ka ce: \"Idan kun kasance kunã son Allah to, ku bĩ ni, Allah Ya sõ ku, kuma Ya gãfarta muku zunubanku. Kuma Allah Mai gãfara ne, Mai jin ƙai.\"","translator":"Abubakar Mahmoud Gumi"},{"aya":"032","id":325,"locale":"ha","sura":"003","text":"Ka ce: \"Ku yi ɗã'a ga Allah da Manzo.\" To, amma idan sun jũya bãya, to, lalle ne Allah bã Ya son kãfirai.","translator":"Abubakar Mahmoud Gumi"},{"aya":"033","id":326,"locale":"ha","sura":"003","text":"Lalle ne Allah Yã zãɓi Ãdama da Nũhu da Gidan Ibrãhĩma da Gidan Imrãna a kan tãlikai.","translator":"Abubakar Mahmoud Gumi"},{"aya":"034","id":327,"locale":"ha","sura":"003","text":"Zuriyya ce sãshensu daga sãshe, kuma Allah Mai ji ne, Masani.","translator":"Abubakar Mahmoud Gumi"},{"aya":"035","id":328,"locale":"ha","sura":"003","text":"A lõkacin da mãtar Imrãna ta ce: \"Ya Ubangijina! Lalle ni, nã yi bãkancen abin da ke cikin cikĩna gare Ka; ya zama 'yantacce, sai Ka karɓa daga gare ni. Lalle ne Kai, Kai ne Mai ji, Masani.\"","translator":"Abubakar Mahmoud Gumi"}],"metadata":{"itemsPerPage":7,"pages":29,"previousPage":"/ha/s003-4.json","nextPage":"/ha/s003-6.json"}}