{"results":[{"aya":"120","id":2021,"locale":"ha","sura":"016","text":"Lalle ne Ibrãhĩm ya kasance shũgaba, mai ƙasƙantar da kai ga Allah, mai karkatã zuwa ga gaskiya, kuma bai kasance daga mãsu shirki ba.","translator":"Abubakar Mahmoud Gumi"},{"aya":"121","id":2022,"locale":"ha","sura":"016","text":"Mai gõdiya ga ni'imominSa (Allah), Ya zãɓe shi, kuma Ya shiryar da shi zuwa ga tafarki madaidaici.","translator":"Abubakar Mahmoud Gumi"},{"aya":"122","id":2023,"locale":"ha","sura":"016","text":"Kuma Muka ba shi alhẽri a cikin dũniya, Kuma lalle shĩ, a Lãhira, yanã daga sãlihai.","translator":"Abubakar Mahmoud Gumi"},{"aya":"123","id":2024,"locale":"ha","sura":"016","text":"Sa'an nan kuma Muka yi wahayi zuwa gare ka (cẽwa), \"Ka bi aƙĩdar Ibrahĩm, mai karkatã zuwa ga gaskiya, kuma bai kasance daga mãsu shirki ba.'","translator":"Abubakar Mahmoud Gumi"},{"aya":"124","id":2025,"locale":"ha","sura":"016","text":"Abin sani kawai, an sanya Asabar a kan waɗanda suka sãɓã wajũna a cikin sha'aninsa. Kuma lalle ne Ubangijinka, haƙĩƙa, Yanã yin hukunci a tsakaninsu a Rãnar ¡iyãma a cikin abin da suka kasance a cikinsa sunã sãɓã wa jũnã.","translator":"Abubakar Mahmoud Gumi"},{"aya":"125","id":2026,"locale":"ha","sura":"016","text":"Ka yi kira zuwa ga hanyar Ubangijinka da hikima da wa'azi mai kyau kuma ka yi jãyayya da su da magana wadda take mafi kyau. Lalle ne Ubangijinka Shĩ neMafi sani ga wanda ya ɓãce daga hanyarSa, kuma Shi ne Mafi sani ga mãsu shiryuwa.","translator":"Abubakar Mahmoud Gumi"},{"aya":"126","id":2027,"locale":"ha","sura":"016","text":"Kuma idan kuka sãka wa uƙũba to ku sãka wa uƙũba da misãlin abin da aka yi muku uƙũbar da shi. Kuma idan kun yi haƙuri, lalle shĩ ne mafi alhẽri ga mãsu haƙuri.","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s016-17.json","nextPage":"/ha/s016-19.json"}}