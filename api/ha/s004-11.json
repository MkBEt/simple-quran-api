{"results":[{"aya":"071","id":564,"locale":"ha","sura":"004","text":"Yã kũ waɗanda suka yi ĩmãni! Ku riƙi shirinku sa'an nan ku fitar da hari jama'a, jama'a ko ku fitar da yaƙi gaba ɗaya.","translator":"Abubakar Mahmoud Gumi"},{"aya":"072","id":565,"locale":"ha","sura":"004","text":"Kuma lalle ne daga cikinku akwai mai fãsarwa. To idan wata masĩfa ta sãme ku, sai ya ce: \"Lalle ne, Allah Ya yi mini ni'ima dõmin ban kasance mahalarci tãre da su ba.\"","translator":"Abubakar Mahmoud Gumi"},{"aya":"073","id":566,"locale":"ha","sura":"004","text":"Kuma lalle ne idan wata falala daga Allah ta sãme ku haƙĩƙa, tabbas, yanã cẽwa, kamar wata sõyayya ba ta kasance a tsakãninku da shi ba: \"Yã kaitona! Dã na zama tãre da su dai, dõmin in rabonta da rabõ mai girma!\"","translator":"Abubakar Mahmoud Gumi"},{"aya":"074","id":567,"locale":"ha","sura":"004","text":"Sai waɗanda suke sayar da rayuwar dũniya su karɓi ta Lãhira su yi yãƙi, a cikin hanyar Allah. Kuma wanda ya yi yãki a cikin hanyar Allah to a kashe shi ko kuwa ya rinjãya, sa'an nan zã Mu ba shi ijãra mai girma.","translator":"Abubakar Mahmoud Gumi"},{"aya":"075","id":568,"locale":"ha","sura":"004","text":"Kuma mẽne ne ya sãme ku, bã ku yin yãƙi a cikin hanyar Allah, da waɗanda aka raunanar daga maza da mata da yãra sunã cewa: \"Yã Ubangijinmu! Ka fitar da mu daga wannan alƙarya wadda mutãnenta suke da zãlunci, kuma Ka sanya mana majiɓinci daga gunKa, kuma Ka sanya mana mataimaki daga gunKa.\"?","translator":"Abubakar Mahmoud Gumi"},{"aya":"076","id":569,"locale":"ha","sura":"004","text":"Waɗanda suka yi ĩmãni, sunã yãki a cikin hanyar Allah, kuma waɗanda suka kãfirta sunã yãƙi a cikin hanyar ¦ãgũtu (Shaiɗan). To, ku yãƙi majiɓintan Shaiɗan. Lalle ne kaidin Shaiɗan yã kasance mai rauni.","translator":"Abubakar Mahmoud Gumi"},{"aya":"077","id":570,"locale":"ha","sura":"004","text":"Shin, ba ka gani ba zuwa ga waɗanda aka ce musu: \"Ku kange hannuwanku, kuma ku tsayar da salla, kuma ku bãyar da zakka.\"? To a lõkacin da aka wajabta musu yãƙi sai ga wani ɓangare daga cikinsu sunã tsõron mutãne kamar tsõron Allah kõ kuwa mafi tsanani ga tsõron, kuma suka ce: \"Ya Ubangijinmu! Don me Ka wajabta yãƙi a kanmu? Me ya hana Ka jinkirta mana zuwa ga wani ajali na kusa?\"Ka ce: \"Jin dãɗin dũniya kaɗan ne, kuma Lãhira ce mafi alhẽri ga wanda ya yi taƙawa. Kuma bã a zãluntar ku da sĩlĩlin hancin gurtsun dabĩno!","translator":"Abubakar Mahmoud Gumi"}],"metadata":{"itemsPerPage":7,"pages":26,"previousPage":"/ha/s004-10.json","nextPage":"/ha/s004-12.json"}}