{"results":[{"aya":"106","id":1579,"locale":"ha","sura":"011","text":"To, amma waɗanda suka yi shaƙãwa, to, sunã a cikin wuta. Sunã mãsu ƙãra da shẽka acikinta.","translator":"Abubakar Mahmoud Gumi"},{"aya":"107","id":1580,"locale":"ha","sura":"011","text":"Suna madawwama a cikinta matuƙar sammai da ƙasa sun dawwama, fãce abin da Ubangijinka Ya so. Lalle Ubangijinka Mai aikatãwa ne ga abin da Yake nufi.","translator":"Abubakar Mahmoud Gumi"},{"aya":"108","id":1581,"locale":"ha","sura":"011","text":"Amma waɗanda suka yi arziki to, sunã a cikin Aljanna sunã madawwama, a cikinta, matuƙar sammai da ƙasa sun dawwama, fãce abin da Ubangijinka Ya so. Kyauta wadda bã ta yankẽwa.","translator":"Abubakar Mahmoud Gumi"},{"aya":"109","id":1582,"locale":"ha","sura":"011","text":"Sabõda haka kada ka kasance a cikin shakka daga abin da waɗannan suke bautawa. Bã su wata ibãda fãce kamar yadda ubanninsu ke aikatãwa a gabani. Kuma haƙĩƙa Mũ, Mãsu cika musu rabon su ne, bã tãre da nakasãwa ba.","translator":"Abubakar Mahmoud Gumi"},{"aya":"110","id":1583,"locale":"ha","sura":"011","text":"Kuma haƙĩƙa, Mun bai wa Mũsã littãfi, sai aka sãɓã wa jũna a cikinsa. Kuma bã dõmin wata kalma wadda ta gabãta daga Ubangijinka ba, haƙĩƙa, dã an yi hukunci a tsakãninsu. Kuma haƙĩƙa, sunã a cikin wata shakka, game da shi, mai sanya kõkanto.","translator":"Abubakar Mahmoud Gumi"},{"aya":"111","id":1584,"locale":"ha","sura":"011","text":"Kuma lalle, haƙĩƙa, Ubangijinka Mai cika wa kõwa (sakamakon) ayyukansa ne. Lalle Shĩ, Mai ƙididdigewa ne ga abin da suke aikatãwa.","translator":"Abubakar Mahmoud Gumi"},{"aya":"112","id":1585,"locale":"ha","sura":"011","text":"Sai ka daidaitu kamar yadda aka umurce ka, kai da waɗanda suka tũba tãre da kai kunã bã mãsu ƙẽtara haddi ba. Lalle shĩ, Mai gani ne ga abin da kuke aikatãwa.","translator":"Abubakar Mahmoud Gumi"}],"metadata":{"itemsPerPage":7,"pages":18,"previousPage":"/ha/s011-15.json","nextPage":"/ha/s011-17.json"}}