{"results":[{"aya":"022","id":1257,"locale":"ha","sura":"009","text":"Sunã madawwamã a cikinsu, har abada. Lalle ne Allah a wurinSa akwai lãda mai girma.","translator":"Abubakar Mahmoud Gumi"},{"aya":"023","id":1258,"locale":"ha","sura":"009","text":"Yã kũ waɗanda suka yi ĩmãni! Kada ku riƙi ubanninku da 'yan'uwanku masõya, idan sun nũna son kãfirci a kan ĩmãni. Kuma wanda ya jiɓince su daga gare ku, to, waɗannan sũ ne azzãlumai.","translator":"Abubakar Mahmoud Gumi"},{"aya":"024","id":1259,"locale":"ha","sura":"009","text":"Ka ce: \"Idan ubanninku da ɗiyanku da 'yan'uwanku da mãtanku da danginku da dũkiyõyi, waɗanda kuka yi tsiwirwirinsu, da fatauci wanda kuke tsõron tasgaronsa, da gidaje waɗanda kuke yarda da su, sun kasance mafiya sõyuwa a gare ku daga Allah da ManzonSa, da yin jihãdi ga hanyarSa, to, ku yi jira har Allah Ya zo da umurninSa! Kuma Allah bã Ya shiryar da mutãne fãsiƙai.\"","translator":"Abubakar Mahmoud Gumi"},{"aya":"025","id":1260,"locale":"ha","sura":"009","text":"Lalle ne, haƙĩƙa, Allah Yã taimake ku a cikin wurãre mãsu yawa, da Rãnar Hunainu, a lõkacin da yawanku ya bã ku sha'awa, sai bai amfãnar da ku da kõme ba, kuma ƙasa ta yi ƙunci a kanku da yalwarta, sa'an nan kuma kuka jũya kunã mãsu bãyar da bãya.","translator":"Abubakar Mahmoud Gumi"},{"aya":"026","id":1261,"locale":"ha","sura":"009","text":"Sa'an nan kuma Allah Ya saukar da natsuwarSa a kan ManzonSa kuma a kan mũminai, kuma Ya saukar da rundunõni waɗanda ba ku gan su ba, kuma Ya azabtar da waɗanda suka kãfirta: Wancan ne sakamakon kãfirai.","translator":"Abubakar Mahmoud Gumi"},{"aya":"027","id":1262,"locale":"ha","sura":"009","text":"Sa'an nan kuma Allah Ya karɓi tũba daga bãyan wancana kan wanda Ya so. Kuma Allah ne Mai gãfara, Mai rahama.","translator":"Abubakar Mahmoud Gumi"},{"aya":"028","id":1263,"locale":"ha","sura":"009","text":"Yã kũ waɗanda suka yi ĩmãni! Abin sani kawai, mushirikai najasa ne, sabõda haka kada su kusanci Masallaci Mai alfarma a bãyan shẽkararsu wannan. Kuma idan kun ji tsõron talauci to, da sannu Allah zai wadãta ku daga falalarSa, idan Ya so. Lalle Allah ne Masani, mai hikima.","translator":"Abubakar Mahmoud Gumi"}],"metadata":{"itemsPerPage":7,"pages":19,"previousPage":"/ha/s009-3.json","nextPage":"/ha/s009-5.json"}}