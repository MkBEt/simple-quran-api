{"results":[{"aya":"064","id":4197,"locale":"ha","sura":"040","text":"Allah ne Ya sanya muku kasã tabbatacciya, da sama ginanniya, kuma Ya sũranta ku, sa'an nan Ya kyautata sũrõrinku,, kuma Ya azurta ku daga abũbuwa mãsu dãɗi. Wancan Shĩne Allah Ubangijinku. To, albarkar Allah Ubangijin halittu tã bayyana.","translator":"Abubakar Mahmoud Gumi"},{"aya":"065","id":4198,"locale":"ha","sura":"040","text":"Shĩ ne Mai rai, bãbu abin bautãwa fãce Shi. Sabõda haka ku kira Shi, kunã mãsu tsarkake addini a gare Shi. Gõdiya ta tabbata ga Allah Ubangijin halittu.","translator":"Abubakar Mahmoud Gumi"},{"aya":"066","id":4199,"locale":"ha","sura":"040","text":"Ka ce: \"Lalle nĩ, an hana ni in bauta wa waɗanda kuke kira waɗansun Allah a lõkacin da hujjõji bayyanannu suka zo mini daga Ubangijina, kuma an umurce ni in sallama ga Ubangijin halittu.\"","translator":"Abubakar Mahmoud Gumi"},{"aya":"067","id":4200,"locale":"ha","sura":"040","text":"Shĩ ne Wanda Ya halitta ku daga turɓãya, sa'an nan daga maniyyi, sa'an nan daga sãren jini, sa'an nan Ya fitar da ku kunã jãrĩri, sa'an nan dõmin ku isa ga cikar ƙarfinku sa'an nan dõmin ku kasance tsõfaffi, kuma daga cikinku, akwai wanda ake karɓar ransa a gabãnin haka, kuma dõmin ku isa ga ajali ambatacce, kuma dammãninku ko zã ku hankalta.","translator":"Abubakar Mahmoud Gumi"},{"aya":"068","id":4201,"locale":"ha","sura":"040","text":"Shi ne Wanda ke rayarwa kuma Yana kashewa. To, idan Ya hukunta wani al'amari, to, Yana cewa kawai gare shi, ka kasance sai yana kasancewa (kamar yadda ake bukatar sa.)","translator":"Abubakar Mahmoud Gumi"},{"aya":"069","id":4202,"locale":"ha","sura":"040","text":"Ashe, ba ka gani ba ga waɗanda ke jãyayya a cikin ãyõyin Allah, yadda ake karkatar da su?","translator":"Abubakar Mahmoud Gumi"},{"aya":"070","id":4203,"locale":"ha","sura":"040","text":"Waɗanda suka ƙaryata, game da Littãfin, kuma da abin da Muka aika Manzanninmu da shi. To, za su sani.","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s040-9.json","nextPage":"/ha/s040-11.json"}}