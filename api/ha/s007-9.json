{"results":[{"aya":"057","id":1011,"locale":"ha","sura":"007","text":"Kuma Shĩ ne wanda Yake aika iskõki, sunã bishãra gaba ga rahamarSa, har idan sun ɗauki gizãgizai mãsu nauyi, sai Mu kõra su ga wani gari matacce, sa'an nan Mu saukar da ruwa gare shi, sa'an nan Mu fitar, game da shi, daga dukkan 'ya'yan itĩce. Kamar wancan ne Muke fitar da matattu; tsammãninku, kunã tunãni.","translator":"Abubakar Mahmoud Gumi"},{"aya":"058","id":1012,"locale":"ha","sura":"007","text":"Kuma gari mai kyau, tsirinsa yanã fita da iznin Ubangijinsa, kuma wanda ya mũnana, (tsirinsa) bã ya fita, fãce da wahala; kamar wannan ne, Muka sarrafa ãyõyi dõmin mutãne waɗanda suke gõdẽwa.","translator":"Abubakar Mahmoud Gumi"},{"aya":"059","id":1013,"locale":"ha","sura":"007","text":"Lalle ne, haƙĩƙa Mun aika Nũhu zuwa ga mutãnẽnsa, sai ya ce: \"Yã mutãnẽna! Ku bauta waAllah! Bã ku da wani abin bautãwa waninSa. Lalle ne nĩ, inã yimuku tsõron azãbar wani Yini mai girma.\"","translator":"Abubakar Mahmoud Gumi"},{"aya":"060","id":1014,"locale":"ha","sura":"007","text":"Mashawarta daga mutãnensa suka ce: \"Lalle ne mu, haƙĩƙa, Munã ganin ka a cikin ɓata bayyananniya.\"","translator":"Abubakar Mahmoud Gumi"},{"aya":"061","id":1015,"locale":"ha","sura":"007","text":"Ya ce: \"Yã mutãnena! Bãbu ɓata guda gare ni, kuma amma nĩ Manzo ne daga ubangijin halittu!\"","translator":"Abubakar Mahmoud Gumi"},{"aya":"062","id":1016,"locale":"ha","sura":"007","text":"\"Inã iyar muku da sãƙonnin Ubangijina; kuma inã yi muku nasĩha, kuma inã sani, daga Allah, abin da ba ku sani ba.","translator":"Abubakar Mahmoud Gumi"},{"aya":"063","id":1017,"locale":"ha","sura":"007","text":"\"Shin, kunã mãmãkin cẽwa ambato yã zo muku daga Ubangijinku a kan wani namiji, daga gare ku, dõmin ya yi muku gargaɗi, kuma dõmin ku yi taƙawa, kuma tsammãninku anã jin ƙanku?\"","translator":"Abubakar Mahmoud Gumi"}],"metadata":{"itemsPerPage":7,"pages":30,"previousPage":"/ha/s007-8.json","nextPage":"/ha/s007-10.json"}}