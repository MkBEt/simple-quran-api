{"results":[{"aya":"015","id":2155,"locale":"ha","sura":"018","text":"\"Ga waɗannan mutãnenmu sun riƙi waninSa abin bautãwa! Don me bã su zuwa da wata hujja bayyananna a kansu (waɗanda ake bautawar)? To, wãne ne mafi zãlunci daga wanda ya ƙãga ƙarya ga Allah?\"","translator":"Abubakar Mahmoud Gumi"},{"aya":"016","id":2156,"locale":"ha","sura":"018","text":"\"Kuma idan kun nĩsance su sũ da abin da suke bautãwa, fãce Allah, to, ku tattara zuwa ga kõgon sai Ubangijinku Ya watsa muku daga rahamarSa kuma Ya sauƙaƙe muku madõgara daga al'amarinku.\"","translator":"Abubakar Mahmoud Gumi"},{"aya":"017","id":2157,"locale":"ha","sura":"018","text":"Kuma kanã ganin rãnã idan ta fito tanã karkata daga kõgonsu wajen dãma kuma idan ta fãɗi tanã gurgura su wajen hagu, kuma su, sunã a cikin wani fili daga gare shi. Wannan abu yanã daga ãyõyin Allah. Wanda Allah Ya shiryar, to shĩ ne mai shiryuwa, kuma wanda Allah Ya ɓatar to bã zã ka sãmar masa wani majiɓinci mai shiryarwa ba.","translator":"Abubakar Mahmoud Gumi"},{"aya":"018","id":2158,"locale":"ha","sura":"018","text":"Kuma kanã zaton su farkakku ne, alhãli kuwa sũ mãsu barci ne. Munã jũya su wajen dãma da wajen hagu, kuma karensu yanã shimfiɗe da zirã'õ'in ƙafãfuwansa ga farfãjiya (ta kõgon). Dã ka lẽka (a kan) su (dã) lalle ne, ka jũya daga gare su a guje kuma (dã) lalle ne ka cika da tsõro daga gare su.","translator":"Abubakar Mahmoud Gumi"},{"aya":"019","id":2159,"locale":"ha","sura":"018","text":"Kuma kamar wannan ne Muka tãyar da su, dõmin su tambayi jũna a tsakãninsu. Wani mai magana daga cikinsu ya ce: \"Mẽne ne lõkacin da kuka zauna?\" suka ce: \"Mun zauna yini ɗaya ko sãshen yini.\" Suka ce: \"Ubangijinku ne Mafi sani ga abin da kuka zauna. To, ku aika da ɗayanku, game da azurfarku wannan, zuwa ga birnin. Sai ya dũba wanne ne mafi tsarki ga abin dafãwa, sai ya zo muku da abinci daga gare shi. Kuma sai ya yi da hankali, kada ya sanar da ku ga wani mutum.\"","translator":"Abubakar Mahmoud Gumi"},{"aya":"020","id":2160,"locale":"ha","sura":"018","text":"\"Lalle ne sũ idan sun kãmã ku, zã su jẽfẽ ku, kõ kuwa su mayar da ku a cikin addininsu kuma bã zã ku sãmi babban rabo, ba, a sa'an nan har abada.\"","translator":"Abubakar Mahmoud Gumi"},{"aya":"021","id":2161,"locale":"ha","sura":"018","text":"Kuma kamar wancan ne, Muka nũna su (gare su) dõmin su san lalle wa'adin Allah gaskiya ne, kuma lalle ne Sa'a bãbu shakka a cikinta. A lõkacin da suke jãyayyar al'amarinsu a tsakãninsu sai suka ce: \"Ku gina wani gini a kansu, Ubangijinsu ne Mafi sani game da su.\" Waɗanda suka rinjãya a kan al'amarinsu suka ce: \"Lalle mu riƙi masãllãci a kansu.\"","translator":"Abubakar Mahmoud Gumi"}],"metadata":{"itemsPerPage":7,"pages":16,"previousPage":"/ha/s018-2.json","nextPage":"/ha/s018-4.json"}}