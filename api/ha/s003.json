{"results":[{"aya":"001","id":294,"locale":"ha","sura":"003","text":"A. L̃. M̃.","translator":"Abubakar Mahmoud Gumi"},{"aya":"002","id":295,"locale":"ha","sura":"003","text":"Allah, bãbu wani abin bautawa fãce Shi, Rãyayye Mai tsayuwa da kõme.","translator":"Abubakar Mahmoud Gumi"},{"aya":"003","id":296,"locale":"ha","sura":"003","text":"Yã sassaukar da Littãfi a gare ka da gaskiya, yana mai gaskatãwa ga abin da ke gaba gare shi, kuma Allah Yã saukar da Attaura da Linjĩlã.","translator":"Abubakar Mahmoud Gumi"},{"aya":"004","id":297,"locale":"ha","sura":"003","text":"A gabãni, suna shiryar da mutãne, kuma Ya saukar da littattafai mãsu rarrabẽwa. Lalle ne waɗanda suka kãfirta da ãyõyin Allah, suna da azãba mai tsanani. Kuma Allah Mabuwayi ne, Ma'abucin azãbar rãmuwa.","translator":"Abubakar Mahmoud Gumi"},{"aya":"005","id":298,"locale":"ha","sura":"003","text":"Lalle ne, Allah bãbu wani abin da ke ɓõyuwa gare Shi a cikin ƙasa, kuma bãbu a cikin sama.","translator":"Abubakar Mahmoud Gumi"},{"aya":"006","id":299,"locale":"ha","sura":"003","text":"Shi ne wanda Yake suranta ku a cikin mahaifu yadda Yake so. Bãbu abin bautãwa fãce Shi Mabuwãyi, Mai hikima.","translator":"Abubakar Mahmoud Gumi"},{"aya":"007","id":300,"locale":"ha","sura":"003","text":"Shi ne wanda ya saukar da Littãfi a gare ka, daga cikinsa akwai ãyõyi bayyanannu, su ne mafi yawan Littãfin, da wasu mãsu kamã da jũna. To, amma waɗanda yake a cikin zukãtansu akwai karkata sai suna bin abin da yake da kamã da jũna daga gare shi, dõmin nẽman yin fitina da tãwĩlinsa. Kuma bãbu wanda ya san tãwĩlinsafãce Allah. Kuma matabbata a cikin ilmi sunã cẽwa: \"Mun yi ĩmãni da Shi; dukkansa daga wurin Ubangijinmu yake.\" Kuma bãbu mai tunãni fãce ma'abũta hankula.","translator":"Abubakar Mahmoud Gumi"}],"metadata":{"itemsPerPage":7,"pages":29,"nextPage":"/ha/s003-2.json"}}