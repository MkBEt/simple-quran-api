{"results":[{"aya":"022","id":1772,"locale":"ha","sura":"014","text":"Kuma Shaiɗan ya ce a lõkacin da aka ƙãre al'amarin, \"Lalle ne Allah Ya yi muku wa'adi, wa'adin gaskiyã, kuma na yi muku wa'adi, sa'an nan na sãɓã muku. Kuma bãbu wani dalĩli a gare ni a kanku fãce na kirã ku, sa'an nan kun karɓã mini. Sabõda haka kada ku zarge ni, kuma ku zargi kanku. Ban zama mai amfaninku ba, kuma ba ku zama mãsu amfãnĩna ba. Lalle na barranta da abin da kuka haɗã ni da shi gabanin wannan (matsayi). Lalle azzãlumai sunã da azãba mai raɗaɗi.\"","translator":"Abubakar Mahmoud Gumi"},{"aya":"023","id":1773,"locale":"ha","sura":"014","text":"Kuma aka shigar da waɗanda suka yi ĩmãni, kuma suka aikata ayyuka na ƙwarai, a gidãjen Aljanna, kõramu sunã gudãna daga ƙarƙashinsu sunã madawwamã a cikinsu da iznin Ubangijinsu, gaisuwarsu a cikinta \"Salãm\", (wãtau Aminci).","translator":"Abubakar Mahmoud Gumi"},{"aya":"024","id":1774,"locale":"ha","sura":"014","text":"Shin, ba ka ganĩ ba, yadda Allah Ya buga wani mĩsali, kalma mai kyau kamar itãciya ce mai kyau, asalinta yanã tabbatacce, kuma rẽshenta yanã cikin sama?","translator":"Abubakar Mahmoud Gumi"},{"aya":"025","id":1775,"locale":"ha","sura":"014","text":"Tanã bãyar da abincinta a kõwane lõkaci da iznin Ubangijinta! Kuma Allah Yanã buga misãli ga mutãne, mai yiwuwã ne, sunã tunãwa.","translator":"Abubakar Mahmoud Gumi"},{"aya":"026","id":1776,"locale":"ha","sura":"014","text":"Kuma misalin kalma mummũnã kamar itãciya mummũnã ce, an tumɓuke ta daga bisa ga ƙasa, bã ta da wata tabbata.","translator":"Abubakar Mahmoud Gumi"},{"aya":"027","id":1777,"locale":"ha","sura":"014","text":"Allah Yanã tabbatar da waɗanda suka yi ĩmãni da magana tabbatacciya a cikin rãyuwar dũniya, da cikin Lãhira, Kuma Allah Yanã ɓatar da azzãlumai, kuma Allah Yanã aikata abin da Yake so.","translator":"Abubakar Mahmoud Gumi"},{"aya":"028","id":1778,"locale":"ha","sura":"014","text":"Shin ba ka lura ba da waɗanda suka musanya ni'imar Allah da kãfirci kuma suka saukar da mutãnensu a gidan halakã?","translator":"Abubakar Mahmoud Gumi"}],"metadata":{"itemsPerPage":7,"pages":8,"previousPage":"/ha/s014-3.json","nextPage":"/ha/s014-5.json"}}