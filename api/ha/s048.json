{"results":[{"aya":"001","id":4584,"locale":"ha","sura":"048","text":"Lalle Mũ, Mun yi maka rinjãye (a kan maƙiyanka), rinjaye bayyananne.","translator":"Abubakar Mahmoud Gumi"},{"aya":"002","id":4585,"locale":"ha","sura":"048","text":"Dõmin Allah Ya shãfe abin da ya gabãta na laifinka da abin da ya jinkirta, kuma Ya cika ni'imarSa a kanka, kuma Ya shiryar da kai ga hanya madaidaiciya.","translator":"Abubakar Mahmoud Gumi"},{"aya":"003","id":4586,"locale":"ha","sura":"048","text":"Kuma Allah Ya taimake ka, taimako mabuwãyi.","translator":"Abubakar Mahmoud Gumi"},{"aya":"004","id":4587,"locale":"ha","sura":"048","text":"Shĩ ne wanda Ya saukar da natsuwa a cikin zukãtan mũminai dõmin su ƙãra wani ĩmãni tãre da imãninsu, alhãli kuwa rundunõnin sammai da ƙasa, na Allah kawai ne, kuma Allah Ya kasance Masani, Mai hikima.","translator":"Abubakar Mahmoud Gumi"},{"aya":"005","id":4588,"locale":"ha","sura":"048","text":"Dõmin Ya shigar da mũminai maza da mũminai mãtã gidãjen Aljanna, kõgunan ruwa na gudãna daga ƙarƙashin gidãjen, sunã madawwama a cikinsu kuma Ya kankare musu mũnãnan ayyukansu. wannan abu ya kasance a wurin Allah babban rabo, mai gimia.","translator":"Abubakar Mahmoud Gumi"},{"aya":"006","id":4589,"locale":"ha","sura":"048","text":"Kuma Ya yi azãba ga munãfikai maza da munãfikai mãtã da mushirikai maza da musbirikai mãtã, mãsu zaton mugun zato game da Allah, mugunyar masĩfa mai kẽwayẽwa ta tabbata a kansu, kuma Allah Ya yi hushi da su, kuma Ya la'ane su, kuma Ya yi musu tattlain Jahannama kuma ta mũnana ta zama makõma (gare su).","translator":"Abubakar Mahmoud Gumi"},{"aya":"007","id":4590,"locale":"ha","sura":"048","text":"Rundunõnin sammai da ƙasã na Allah kawai ne, kuma Allah Ya kasance Mabuwãyi, Mai hikima.","translator":"Abubakar Mahmoud Gumi"}],"metadata":{"itemsPerPage":7,"pages":5,"nextPage":"/ha/s048-2.json"}}