{"results":[{"aya":"008","id":2603,"locale":"ha","sura":"022","text":"Kuma daga mutãne akwai mai yin musu ga Allah bã da wani ilmi ba kuma bã da wata shiriya ba, kuma bã da wani littãfi mai haskakãwa ba.","translator":"Abubakar Mahmoud Gumi"},{"aya":"009","id":2604,"locale":"ha","sura":"022","text":"Yanã mai karkatar da sãshensa dõmin ya ɓatar (da wasu) daga tafarkin Allah! Yanã da wani wulãkanci a dũniya, kuma Munã ɗanɗana masa azãbar gõbara a Rãnar ¡iyãma.","translator":"Abubakar Mahmoud Gumi"},{"aya":"010","id":2605,"locale":"ha","sura":"022","text":"(A ce masa): \"Wancan azaba sabõda abin da hannayenka biyu suka gabatar ne, kuma lalle ne Allah bai zama Mai zãlunci ga bãyinSa ba.\"","translator":"Abubakar Mahmoud Gumi"},{"aya":"011","id":2606,"locale":"ha","sura":"022","text":"Kuma daga mutãne akwai mai bauta wa Allah a kan wani gefe. Sa'an nan idan wani alhẽri ya sãme shi, sai ya natsu da shi, kuma idan wata fitina ta sãme shi, sai ya jũya bãya a kan fuskarsa. Yã yi hasãrar dũniya da Lãhira. Waccan ita ce hasãra bayyananna.","translator":"Abubakar Mahmoud Gumi"},{"aya":"012","id":2607,"locale":"ha","sura":"022","text":"Yanã kiran baicin Allah, abin da bã ya cũtarsa da abin da bã ya amfãninsa! waccan ita ce ɓata mai nĩsa.","translator":"Abubakar Mahmoud Gumi"},{"aya":"013","id":2608,"locale":"ha","sura":"022","text":"Yanã kiran wanda yake lalle cũtarwarsa ce mafi kusa daga amfãninsa! Lalle ne, tir da shi ya zama majiɓinci, kuma tir da ya zama abõkin zama!","translator":"Abubakar Mahmoud Gumi"},{"aya":"014","id":2609,"locale":"ha","sura":"022","text":"Lalle ne Allah Yanã shigar da waɗanda suka yi ĩmãni kuma suka aikata ayyukan ƙwarai a cikin gidãjen Aljanna, ƙoramu na gudãna daga ƙarƙashinsu. Lalle ne Allah Yanã aikata abin da Yake nufi.","translator":"Abubakar Mahmoud Gumi"}],"metadata":{"itemsPerPage":7,"pages":12,"previousPage":"/ha/s022.json","nextPage":"/ha/s022-3.json"}}