{"results":[{"aya":"029","id":3635,"locale":"ha","sura":"034","text":"Sunã cẽwa, \"Yaushe ne wannan wa'adi zai auku idan kun kasance mãsu gaskiya?\"","translator":"Abubakar Mahmoud Gumi"},{"aya":"030","id":3636,"locale":"ha","sura":"034","text":"Ka ce: \"Kunã da mi'ãdin wani yini wanda bã ku jinkirta daga gare shi kõ da sa'a ɗaya, kuma bã ku gabãta.\"","translator":"Abubakar Mahmoud Gumi"},{"aya":"031","id":3637,"locale":"ha","sura":"034","text":"Kuma waɗanda suka kãfirta suka ce: \"Bã zã mu yi ĩmanida wannan Alƙur'ãni ba, kuma bã zã mu yi ĩmani da abin da yakea gabãninsa ba (na waɗansu littattafan sama).\" Kuma dã kã gani a lõkacin da azzãlumai suke abin tsayarwa wurin Ubangijinka, sashensu na mayar wa sãshe maganar maraunana (mabiya) suke cẽwa makangara (shũgabanni) \"Ba dõminku ba, lalle, dã mun kasance mũminai.\"","translator":"Abubakar Mahmoud Gumi"},{"aya":"032","id":3638,"locale":"ha","sura":"034","text":"Makangara suka ce wa maraunana, \"Ashe, mũ ne muka kange ku daga shiriya a bãyan ya zo muku? Ã, a' kun dai kasance mãsu laifi.\"","translator":"Abubakar Mahmoud Gumi"},{"aya":"033","id":3639,"locale":"ha","sura":"034","text":"Kuma maraunana suka ce wa makangara. \"Ã'a, (ku tuna) mãkircin dare da na rãna a lõkacin da kuke umurnin mu da mu kãfirta da Allah, kuma mu sanya Masa abõkan tãrayya.\" Kuma suka assirtar da nadãma a lõkacin da suka ga azãba. Kuma Muka sanya ƙuƙumma a cikin wuyõyin waɗanda suka kãfirta. Lalle, bã zã a yi musu sakamako ba fãce da abin da suka kasance sunã aikatãwa.","translator":"Abubakar Mahmoud Gumi"},{"aya":"034","id":3640,"locale":"ha","sura":"034","text":"Kuma ba mu aika wani mai gargaɗi ba a cikin wata alƙarya fãce mani'imtanta (shũgabanni) sunce, \"Lalle mũ, mãsu kãfirta ne da abin da aka aiko ku da shi.\"","translator":"Abubakar Mahmoud Gumi"},{"aya":"035","id":3641,"locale":"ha","sura":"034","text":"Kuma suka ce: \"Mũ ne mafiya yawa ga dũkiya da ɗiya, kuma mu ba mu zama waɗanda ake yi wa azãba ba.\"","translator":"Abubakar Mahmoud Gumi"}],"metadata":{"itemsPerPage":7,"pages":8,"previousPage":"/ha/s034-4.json","nextPage":"/ha/s034-6.json"}}