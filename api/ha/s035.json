{"results":[{"aya":"001","id":3661,"locale":"ha","sura":"035","text":"Gõdiya ta tabbata ga Allah, Mai fãra halittar sammai da ƙasã, Mai sanya malã'iku manzanni mãsu fukãfukai, bibbiyu, da uku-uku da hurhuɗu. Yanã ƙãrãwar abin da Ya ke so a cikin halittar. Lalle Allah Mai ĩkon yi ne a kan kõme.","translator":"Abubakar Mahmoud Gumi"},{"aya":"002","id":3662,"locale":"ha","sura":"035","text":"Abin da Allah Ya buɗa wa mutãne daga rahama, to, bãbu mai riƙewa a gare shi, kuma abin da Ya riƙe, to, bãbu mai saki a gare shi, waninSa, kuma Shĩ ne Mabuwãyi, Mai hikima.","translator":"Abubakar Mahmoud Gumi"},{"aya":"003","id":3663,"locale":"ha","sura":"035","text":"Yã kũ mutãne! Ku tuna ni'imar Allah a kanku. Shin, akwai wani mai halitta wanin Allah da zai azurta ku daga sama da, ƙasã? Bãbu wani abin bautãwa, fãce Shi. To, yãya ake karkatar da ku?","translator":"Abubakar Mahmoud Gumi"},{"aya":"004","id":3664,"locale":"ha","sura":"035","text":"Kuma idan sun ƙaryata ka, to, lalle, an ƙaryata waɗansu Manzanni a gabãninka, kuma zuwa ga Allah ake mayar da al'amura.","translator":"Abubakar Mahmoud Gumi"},{"aya":"005","id":3665,"locale":"ha","sura":"035","text":"Yã kũ mutãne! Lalle wa'adin Allah gaskiya ne, sabõda haka kada rãyuwar dũniya ta rũɗar da ku, kuma kada marũɗi ya rũɗe ku game da Allah.","translator":"Abubakar Mahmoud Gumi"},{"aya":"006","id":3666,"locale":"ha","sura":"035","text":"Lalle Shaiɗan maƙiyi ne a gare ku, sai ku riƙe shi maƙiyi. Yanã kiran ƙungiyarsa kawai ne, dõmin su kasance 'yan sa'ir.","translator":"Abubakar Mahmoud Gumi"},{"aya":"007","id":3667,"locale":"ha","sura":"035","text":"Waɗanda suka kãfirta suna da azãba mai tsanani kuma waɗanda suka yi ĩmãni, kuma suka aikata ayyukan ƙwarai, sunã da wata gãfara da sakamako mai girma.","translator":"Abubakar Mahmoud Gumi"}],"metadata":{"itemsPerPage":7,"pages":7,"nextPage":"/ha/s035-2.json"}}