{"aya":"048","id":1208,"locale":"ha","sura":"008","text":"Kuma a lõkacin da Shaiɗan ya ƙawãce musu ayyukansu, kuma ya ce: \"Bãbu marinjayi a gareku a yau daga mutãne, kuma nĩ maƙwabci ne gare ku.\" To, a lõkacin da ƙungiya biyu suka haɗu, ya kõma a kan digãdigansa, kuma ya ce: \"Lalle ne nĩ barrantacce ne daga gare ku! Nĩ inã ganin abin da bã ku gani; ni inã tsõron Allah: Kuma Allah Mai tsananin uƙũba ne.\"","translator":"Abubakar Mahmoud Gumi"}