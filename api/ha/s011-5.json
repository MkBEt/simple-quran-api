{"results":[{"aya":"029","id":1502,"locale":"ha","sura":"011","text":"\"Kuma yã mutãnena! Bã zan tambaye ku wata dũkiya ba akansa, ijãrata ba ta zama ba, fãce daga Allah, kuma ban zama mai kõrar waɗanda suka yĩ ĩmãni ba. Haƙĩƙa sũ, mãsu haɗuwa da Ubangijinsu ne, kuma amma ni, inã ganin ku mutãne ne jãhilai.\"","translator":"Abubakar Mahmoud Gumi"},{"aya":"030","id":1503,"locale":"ha","sura":"011","text":"\"Kuma ya mutãnena! Wãne ne yake taimakõna daga Allah idan na kõre su? Ashe, bã ku tunãni?\"","translator":"Abubakar Mahmoud Gumi"},{"aya":"031","id":1504,"locale":"ha","sura":"011","text":"\"Kuma bã ni ce muku a wurĩna taskõkin Allah suke kuma bã inã sanin gaibi ba ne. Kuma ba inã cẽwa ni Malã'ika ba ne. Kuma ba ni cẽwa ga waɗanda idãnunku suke wulãkantãwa, Allah bã zai bã su alhẽri ba. Allah ne Mafi sani ga abin da yake cikin zukatansu. Lalle ne ni, idan (nã yi haka) dã ina daga cikin azzalumai.\"","translator":"Abubakar Mahmoud Gumi"},{"aya":"032","id":1505,"locale":"ha","sura":"011","text":"Suka ce: \"Yã Nũhu, lalle ne kã yi jayayya da mu, sa'an nan kã yawaita yi mana jidãli, to, ka zõ mana da abin da kake yi mana wa'adi idan kã kasance daga mãsu gaskiya.\"","translator":"Abubakar Mahmoud Gumi"},{"aya":"033","id":1506,"locale":"ha","sura":"011","text":"Ya ce: \"Allah kawai ne Yake zo muku da shi idan Ya so. Kuma ba ku zama mabuwãya ba.\"","translator":"Abubakar Mahmoud Gumi"},{"aya":"034","id":1507,"locale":"ha","sura":"011","text":"\"Kuma nasĩhãta bã zã ta amfãne ku ba, idan nã yi nufin in yi muku nasĩha, idan Allah Yakasance Yanã nufin Ya halaka ku. Shĩ ne Ubangijinku, kuma zuwa gare Shi ake mayar da ku.\"","translator":"Abubakar Mahmoud Gumi"},{"aya":"035","id":1508,"locale":"ha","sura":"011","text":"Ko sunã cẽwa: (Nũhu) ya ƙirƙira shi. Ka ce: \"Idan nĩ (Nũhu) na ƙirƙira shi to, laifĩnã a kaina yake, kuma nĩ mai barrantã ne daga abin da kuke yi na laifi.\"","translator":"Abubakar Mahmoud Gumi"}],"metadata":{"itemsPerPage":7,"pages":18,"previousPage":"/ha/s011-4.json","nextPage":"/ha/s011-6.json"}}