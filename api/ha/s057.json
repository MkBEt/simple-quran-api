{"results":[{"aya":"001","id":5076,"locale":"ha","sura":"057","text":"Abin da ke cikin sammai da ƙasa yã yi tasbĩhi ga Allah. Kuma Shĩ ne Mabuwãyi, Mai hikima.","translator":"Abubakar Mahmoud Gumi"},{"aya":"002","id":5077,"locale":"ha","sura":"057","text":"Shĩ ne da mulkin sammai da ƙasa: Yanã rãyarwa kuma Yanã kashẽwa, kuma Shĩ Mai ikon yi ne a kan kõme.","translator":"Abubakar Mahmoud Gumi"},{"aya":"003","id":5078,"locale":"ha","sura":"057","text":"Shĩ ne Na farko, Na ƙarshe, Bayyananne, Bõyayye, kuma Shĩ Masani ne ga dukkan kõme.","translator":"Abubakar Mahmoud Gumi"},{"aya":"004","id":5079,"locale":"ha","sura":"057","text":"Shĩ ne wanda Ya halitta sammai da ƙasa a cikin wasu kwãnuka shida, sa'an nan Ya daidaitu a kan Al'arshi, Yanã sanin abin da ke shiga cikin ƙasa da abin da ke fita daga gare ta, da abin da ke sauka daga sama da abin da ke hawa cikinta, kuma Shĩ yanã tareda ku duk inda kuka kasance. Kuma Allah Mai gani ne ga abin da kuke aikatãwa.","translator":"Abubakar Mahmoud Gumi"},{"aya":"005","id":5080,"locale":"ha","sura":"057","text":"Shĩ ne da mulkin sammai da ƙasa, kuma zuwa gare Shĩ (Allah) kawai ake mayar da al'amura.","translator":"Abubakar Mahmoud Gumi"},{"aya":"006","id":5081,"locale":"ha","sura":"057","text":"Yanã shigar da dare a cikin yini, kuma Yanã shigar da yini a cikin dare, kuma Shi Masani ne ga abin da yake a cikin ƙirãza.","translator":"Abubakar Mahmoud Gumi"},{"aya":"007","id":5082,"locale":"ha","sura":"057","text":"Ku yi ĩmãni da Allah da ManzonSa, kuma ku ciyar daga abin da Allah Ya wakilta ku a cikinsa (na dũkiya). To, waɗannan da suka yi ĩmãni daga cikinku, kuma suka ciyar, sunã da wani sakamako mai girma.","translator":"Abubakar Mahmoud Gumi"}],"metadata":{"itemsPerPage":7,"pages":5,"nextPage":"/ha/s057-2.json"}}