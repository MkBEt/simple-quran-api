{"results":[{"aya":"085","id":3244,"locale":"ha","sura":"027","text":"Kuma magana ta auku a kansu, sabõda zãluncin da suka yi. To, sũ bã su da ta cẽwa.","translator":"Abubakar Mahmoud Gumi"},{"aya":"086","id":3245,"locale":"ha","sura":"027","text":"Shin, ba su gani ba, cẽwa, lalle Mũ, Mun sanya dare dõmin su natsu a cikinsa, kuma da yini mai sanya gani? Lalle a cikin wancan akwai ãyõyi! Dõmin mutãne waɗanda suka yi ĩmãni.","translator":"Abubakar Mahmoud Gumi"},{"aya":"087","id":3246,"locale":"ha","sura":"027","text":"Kuma da rãnar da ake hũsa a cikin ƙaho, sai wandayake a cikin sammai da waɗanda suke a cikin ƙasa su firgita, fãce wanda Allah Ya so, kuma dukansu, su je Masa sunã ƙasƙantattu.","translator":"Abubakar Mahmoud Gumi"},{"aya":"088","id":3247,"locale":"ha","sura":"027","text":"Kuma kanã ganin duwãtsu, kanã zaton su sandararru, alhãli kuwa sũ sunã shũɗẽwa shũɗewar girgije, bisa sanã'ar Allah wanda Ya kyautata kõwane abu. Lalle Shi, Mai lãbartãwa ne game da abin da kuke aikatãwa.","translator":"Abubakar Mahmoud Gumi"},{"aya":"089","id":3248,"locale":"ha","sura":"027","text":"Wanda ya zo da kyakkyawan aiki guda, to, yanã da mafi alhẽri daga gare shi. Kuma sũ daga wata firgita, a yinin nan, amintattu ne.","translator":"Abubakar Mahmoud Gumi"},{"aya":"090","id":3249,"locale":"ha","sura":"027","text":"Kuma wanda ya zo da mugun aiki, to, an kife fuskõkinsu a cikin wuta. Ko zã a sãka muku fãce da abin da kuka kasance kũnã aikatãwa?","translator":"Abubakar Mahmoud Gumi"},{"aya":"091","id":3250,"locale":"ha","sura":"027","text":"(Ka ce): \"An umurce ni, in bauta wa Ubangijin wannan Gari, Wanda Ya mayar da shi Hurumi, kuma Yanã da dukan kõme. Kuma an umurce ni da in kasance daga mãsu sallamãwa.\"","translator":"Abubakar Mahmoud Gumi"}],"metadata":{"itemsPerPage":7,"pages":14,"previousPage":"/ha/s027-12.json","nextPage":"/ha/s027-14.json"}}