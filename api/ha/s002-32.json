{"results":[{"aya":"218","id":225,"locale":"ha","sura":"002","text":"Lalle ne waɗanda suka yi ĩmãni, da waɗanda suka yi hijira kuma suka yi jihãdi a cikin hanyar Allah waɗannan suna fãtar (sãmun) rahamar Allah kuma Allah Mai gãfara ne, Mai jin ƙai.","translator":"Abubakar Mahmoud Gumi"},{"aya":"219","id":226,"locale":"ha","sura":"002","text":"Suna tambayar ka game da giya da cãcã. Ka ce: \"A cikinsu akwai zunubi mai girma da wasu amfãnõni ga mutãne, kuma zunubinsu ne mafi girma daga amfaninsu.\" Kuma suna tambayar ka mẽne ne zã su ciyar; ka ce: \"Abin da ya rage.\" Kamar wancan ne Allah Yake bayyanawar ãyõyi a gare ku; tsammãninku, kuna tunãni.","translator":"Abubakar Mahmoud Gumi"},{"aya":"220","id":227,"locale":"ha","sura":"002","text":"A cikin dũniya da Lãhira. Kuma suna tambayar ka game da marãyu. Ka ce: \"Kyautatãwa gare su ne mafi alhẽri, kuma idan kun haɗa da su (wajen abinci), to, 'yan'uwanku ne; kuma Allah Yana sanin mai ɓãtãwa daga mai kyautatãwa. Kuma dã Allah Yã so, dã Ya tsananta muku. Lalle ne Allah Mabuwãyi ne, Mai hikima.","translator":"Abubakar Mahmoud Gumi"},{"aya":"221","id":228,"locale":"ha","sura":"002","text":"Kuma kada ku auri mãtã mushirikai sai sun yi ĩmãni: Kuma lalle ne baiwa mũminaita ce mafi alhẽri daga ɗiya kãfira, kuma kõ da tã bã ku sha'awa. Kuma kada ku aurar wa maza mushirikai sai sun yi ĩmãni, kuma lalle ne bãwa mũmini shi ne mafi alhẽri daga da mushiriki, kuma kõ da yã bã ku sha'awa, waɗannan suna kira ne zuwa ga wuta kuma Allah Yana kira zuwa ga Aljanna da gãfara da izninsa. Kuma Yana bayyana ãyõyinsa ga mutãne; tsammãninsu suna tunãwa.","translator":"Abubakar Mahmoud Gumi"},{"aya":"222","id":229,"locale":"ha","sura":"002","text":"Kuma suna tambayar ka game da haila Ka ce: Shi cũta ne. Sabõda haka ku nĩsanci mãta a cikin wurin haila kuma kada ku kusance su sai sun yi tsarki. To, idan sun yi wanka sai ku je musu daga inda Allah Ya umurce ku. Lalle ne Allah Yana son mãsu tũba kuma Yana son mãsu tsarkakẽwa.","translator":"Abubakar Mahmoud Gumi"},{"aya":"223","id":230,"locale":"ha","sura":"002","text":"Mãtanku gõnaki ne a gare ku, sabõda haka ku je wa gõnakinku yadda kuka so. Kuma ku gabãtar (da alheri) sabõda kanku, ku bi Allah da taƙawa. Kuma ku sani cẽwa lalle nekũ mãsu haɗuwa da Shi ne. Kuma ka bãyar da bishãra ga mũminai.","translator":"Abubakar Mahmoud Gumi"},{"aya":"224","id":231,"locale":"ha","sura":"002","text":"Kuma kada ku sanya Allah kambu ga rantsuwõyinku dõmin kada ku yi wani alhẽri, kuma ku yi taƙawa, kuma ku yi wani gyara tsakãnin mutãne, kuma Allah Mai jĩ ne, Masani.","translator":"Abubakar Mahmoud Gumi"}],"metadata":{"itemsPerPage":7,"pages":41,"previousPage":"/ha/s002-31.json","nextPage":"/ha/s002-33.json"}}