{"results":[{"aya":"134","id":427,"locale":"ha","sura":"003","text":"Waɗanda suke ciyarwa a cikin sauƙi da tsanani kuma suke mãsu haɗiyẽwar fushi, kuma mãsu yãfe wa mutãne laifi. Kuma Allah Yana son mãsu kyautatãwa.","translator":"Abubakar Mahmoud Gumi"},{"aya":"135","id":428,"locale":"ha","sura":"003","text":"Kuma waɗanda suke idan suka aikata wata alfãsha ko suka zãlunci kansu sai su tunã da Allah, sabõda su nẽmi gãfarar zunubansu ga Allah. Kuma wãne ne ke gãfara ga zunubai, fãce Allah? Kuma ba su dõge a kan abin da suka aikata ba, alhãli kuwa suna sane.","translator":"Abubakar Mahmoud Gumi"},{"aya":"136","id":429,"locale":"ha","sura":"003","text":"Waɗannan sakamakonsu gãfara ce daga Ubangijinsu, daga Gidajen Aljanna (waɗanda) ƙõramu na gudana daga ƙarƙashinsu, suna madawwama a cikinsu. Kuma mãdalla da ijãrar mãsu aiki.","translator":"Abubakar Mahmoud Gumi"},{"aya":"137","id":430,"locale":"ha","sura":"003","text":"Lalle ne misãlai sun shũɗe a gabãninku, sai ku yi tafiya a cikin ƙasa sa'an nan ku dũba, yãyã ãƙibar mãsu ƙaryatãwa ta kasance.","translator":"Abubakar Mahmoud Gumi"},{"aya":"138","id":431,"locale":"ha","sura":"003","text":"Wannan bayãni ne ga mutãne, kuma shiryuwa ce da wa'azi ga mãsu taƙawa.","translator":"Abubakar Mahmoud Gumi"},{"aya":"139","id":432,"locale":"ha","sura":"003","text":"Kuma kada ku yi rauni, kuma kada ku yi baƙin ciki, alhãli kuwa kũ ne mafiya ɗaukaka, idan kun kasance mãsu ĩmãni.","translator":"Abubakar Mahmoud Gumi"},{"aya":"140","id":433,"locale":"ha","sura":"003","text":"Idan wani mĩki ya shãfe ku, to, lalle ne, wani mĩki kamarsa ya shãfi mutãnen, kuma waɗancan kwãnaki Muna sarrafa su a tsakãnin mutãne dõmin Allah Ya san waɗanda suka yi ĩmãni kuma Ya sãmi mãsu shahãda daga gare ku. Kuma Allah ba Ya son azzãlumai.","translator":"Abubakar Mahmoud Gumi"}],"metadata":{"itemsPerPage":7,"pages":29,"previousPage":"/ha/s003-19.json","nextPage":"/ha/s003-21.json"}}