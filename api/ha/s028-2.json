{"results":[{"aya":"008","id":3260,"locale":"ha","sura":"028","text":"Sai mutãnen Fir'auna suka tsince shi, dõmin ya kasance maƙiyi da baƙin ciki a gare su. Lalle ne Fir'auna da Hãmãna da rundunõninsu, sun kasance mãsu aikin ganganci.","translator":"Abubakar Mahmoud Gumi"},{"aya":"009","id":3261,"locale":"ha","sura":"028","text":"Kuma matar Fir'auna ta ce (\"Ka bar shi yanã) sanyin ido a gare ni da gare ka! Kada ka kashe shi, akwai fatan ya amfane mu, kõ mu riƙe Shi ɗã,\" alhãli kuwa sũ ba su sansance ba.","translator":"Abubakar Mahmoud Gumi"},{"aya":"010","id":3262,"locale":"ha","sura":"028","text":"Kuma zuciyar uwar Mũsã ta wãyi gari yõfintatta. Lalle ne, haƙĩƙa, ta yi kusa ta bayyanar da shi, bã dõmin Mun ɗaure zũciyarta ba, dõmin ta kasance daga mũminai.","translator":"Abubakar Mahmoud Gumi"},{"aya":"011","id":3263,"locale":"ha","sura":"028","text":"Kuma ta ce wa 'yar'uwarsa, \"Ki bĩ shi.\" Sabõda haka sai ta lẽƙe shi daga gẽfe, alhãli sũ ba Su sani ba.","translator":"Abubakar Mahmoud Gumi"},{"aya":"012","id":3264,"locale":"ha","sura":"028","text":"Kuma Muka hana masa mãsu shãyai da mãma, a gabãnin haka sai ta ce: \"Kõ in nũnamuku mutãnen wani gida, su yi muku renonsa alhãli kuwa su mãsu nasĩha ne a, gare shi?\"","translator":"Abubakar Mahmoud Gumi"},{"aya":"013","id":3265,"locale":"ha","sura":"028","text":"Sai Muka mayar da shi zuwa ga uwarsa dõmin idanunta su yi sanyi, kuma bã zã ta yi baƙin ciki ba, kuma dõmin ta san cẽwa lalle wa'adin Allah gaskiya ne, amma kuma mafi yawansu ba su sani ba.","translator":"Abubakar Mahmoud Gumi"},{"aya":"014","id":3266,"locale":"ha","sura":"028","text":"Kuma a lõkacin da ya kai ƙarfinsa, kuma ya daidaita, Mun bã shi hukunci da ilmi kuma kamar haka Muke sãka wa mãsu kyautatãwa.","translator":"Abubakar Mahmoud Gumi"}],"metadata":{"itemsPerPage":7,"pages":13,"previousPage":"/ha/s028.json","nextPage":"/ha/s028-3.json"}}