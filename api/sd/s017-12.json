{"results":[{"aya":"078","id":2107,"locale":"sd","sura":"017","text":"سج لڙئي کان وٺي رات جي اونداھيءَ تائين نماز پڙھ ۽ فجر جو قرآن پرھ، بيشڪ فجر جو قرآن پڙھڻ مھل ملائڪ حاضر ٿين ٿا.","translator":"Taj Mehmood Amroti"},{"aya":"079","id":2108,"locale":"sd","sura":"017","text":"۽ ڪجھ رات جو (قرآن) سان تھجّد پرھ جو (اھا) تولاءِ زيادہ عبادت آھي، تنھنجو پالڻھار توکي سگھوئي ساراھيل جاءِ ۾ اُٿاريندو.","translator":"Taj Mehmood Amroti"},{"aya":"080","id":2109,"locale":"sd","sura":"017","text":"۽ (اي پيغمبر) چؤ ته اي منھنجا پالڻھار مون کي (مديني ۾) سچائيءَ سان داخل ڪر ۽ (مڪي مان) مون کي سچائيءَ سان ٻاھر ڪڍ ۽ پاڻ وٽان مون لاءِ ڏاڍي سگھ مدد ڏيندڙ ڪر.","translator":"Taj Mehmood Amroti"},{"aya":"081","id":2110,"locale":"sd","sura":"017","text":"۽ (اي پيغمبر) چؤ ته سچ آيو ۽ ڪوڙ ڀڳو، بيشڪ ڪوڙ ڀڄندڙ آھي.","translator":"Taj Mehmood Amroti"},{"aya":"082","id":2111,"locale":"sd","sura":"017","text":"۽ اسين قرآن کي نازل ڪريون ٿا جو اھو سارو مؤمنن لاءِ شفا ۽ ٻاجھ آھي ۽ ظالمن بابت نقصان کانسواءِ (ٻيو ڪي) نه وڌائيندو آھي.","translator":"Taj Mehmood Amroti"},{"aya":"083","id":2112,"locale":"sd","sura":"017","text":"۽ جڏھن انسان تي ڪا نعمت نازل ڪندا آھيون (تڏھن) مُنھن موڙيندو آھي ۽ کانئس پاسيرو ٿيندو آھي، ۽ جڏھن کيس مدائي پھچندي آھي ته نا اميد ٿيندو آھي.","translator":"Taj Mehmood Amroti"},{"aya":"084","id":2113,"locale":"sd","sura":"017","text":"(اي پيغمبر) چؤ ته سڀڪو پنھنجي ڊول تي ڪم ڪندو آھي، پوءِ جيڪو ڏاڍيءَ سڌيءَ واٽ تي آھي تنھن کي تنھنجو پالڻھار چڱي طرح ڄاڻندو آھي.","translator":"Taj Mehmood Amroti"}],"metadata":{"itemsPerPage":7,"pages":16,"previousPage":"/sd/s017-11.json","nextPage":"/sd/s017-13.json"}}