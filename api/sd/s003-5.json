{"results":[{"aya":"029","id":322,"locale":"sd","sura":"003","text":"(اي پيغمبر کين) چؤ ته جيڪي اوھان جي دلين ۾ آھي سو جي لڪائيندؤ يا اُھو پڌرو ڪندؤ ته (به) اُن کي الله ڄاڻندو آھي، ۽ جيڪي آسمانن ۾ آھي ۽ جيڪي زمين ۾ آھي (سوبه) ڄاڻندو آھي، ۽ الله سڀ ڪنھن شيءِ تي وسوارو آھي.","translator":"Taj Mehmood Amroti"},{"aya":"030","id":323,"locale":"sd","sura":"003","text":"اُنھيءَ ڏينھن سڀڪو (ماڻھو) جيڪو چڱو ڪم ڪيائين ۽ جيڪو بڇڙو ڪم ڪيائين تنھن کي آڏو لھندو، (بڇڙي ڪم کي ڏسي) گھرندو ته جيڪر سندس ۽ اُن جي وچ ۾ گھڻي ڊيگھ ھجي ھا، ۽ الله پاڻ کان اوھان کي ڊيڄاريندو آھي، ۽ الله ٻانھن تي گھڻو مھربان آھي.","translator":"Taj Mehmood Amroti"},{"aya":"031","id":324,"locale":"sd","sura":"003","text":"(اي پيغمبر) چؤ ته جي اوھين الله کي دوست رکندا آھيو ته منھنجي تابعداري ڪريو ته الله اوھان کي دوست رکندو ۽ اوھان جا گناھ اوھان کي بخشيندو، ۽ الله بخشڻھار مھربان آھي.","translator":"Taj Mehmood Amroti"},{"aya":"032","id":325,"locale":"sd","sura":"003","text":"(اي پيغمبر) چؤ ته الله ۽ پيغمبر جي فرمانبرداري ڪريو، پوءِ جيڪڏھن ڦري ويا ته بيشڪ الله (به) ڪافرن کي دوست نه رکندو آھي.","translator":"Taj Mehmood Amroti"},{"aya":"033","id":326,"locale":"sd","sura":"003","text":"بيشڪ الله آدم ۽ نُوح ۽ ابراھيم جي اولاد ۽ عِمران جي اولاد کي جھانن (وارن) تي سدورو ڪيو آھي.","translator":"Taj Mehmood Amroti"},{"aya":"034","id":327,"locale":"sd","sura":"003","text":"جو پاڻ ۾ ھڪ ٻئي جو نسل آھن، ۽ الله ٻڌندڙ ڄاڻندڙ آھي.","translator":"Taj Mehmood Amroti"},{"aya":"035","id":328,"locale":"sd","sura":"003","text":"جڏھن عِمران جي زال چيو ته اي مُنھنجا پالڻھار جيڪي مُنھنجي پيٽ ۾ آھي سو تولاءِ آجو ڪيل نذر ڪيم تنھنڪري مون کان قبول ڪر، ڇوته تون ئي ٻڌندڙ ڄاڻندڙ آھين.","translator":"Taj Mehmood Amroti"}],"metadata":{"itemsPerPage":7,"pages":29,"previousPage":"/sd/s003-4.json","nextPage":"/sd/s003-6.json"}}