{"results":[{"aya":"085","id":1681,"locale":"sd","sura":"012","text":"(۽ سندس گھراڻي وارن) چيو ته الله جو قسم آھي ته تون سدائين يوسف کي ساريندو آھين جيسين بيمار ٿئين يا مري وڃين.","translator":"Taj Mehmood Amroti"},{"aya":"086","id":1682,"locale":"sd","sura":"012","text":"چيائين ته آءٌ پنھنجو ڏک ۽ بيقراري الله جي جناب ۾ بيان ڪندو آھيان ۽ الله جي طرف کان اھو ڄاڻندو آھيان جو اوھين نه ڄاڻندا آھيو.","translator":"Taj Mehmood Amroti"},{"aya":"087","id":1683,"locale":"sd","sura":"012","text":"اي منھنجا پٽؤ وڃو ۽ يُوسف ۽ سندس ڀاءُ جي ڳولا ڪريو ۽ الله جي رحمت کان نا اميد نه ٿيو، ڇوته الله جي ٻاجھ کان ڪافرن جي قوم کانسواءِ (ٻيو) ڪو (به) نا اميد نه ٿيندو آھي.","translator":"Taj Mehmood Amroti"},{"aya":"088","id":1684,"locale":"sd","sura":"012","text":"پوءِ جنھن مھل يوسف وٽ آيا (تنھن مھل) چيائون ته اي عزيز اسان کي ۽ اسان جي گھر وارن کي ڏک پھتو آھي ۽ نڪمو سامان کڻي آيا آھيون پوءِ اسان کي پوري مئپ ڏي ۽ اسان کي (ڪجھ) خيرات (به) ڏي، ڇوته الله خيرات ڪندڙن کي چڱو بدلو ڏيندو آھي.","translator":"Taj Mehmood Amroti"},{"aya":"089","id":1685,"locale":"sd","sura":"012","text":"(يُوسف) کين چيو ته جڏھن اوھين بي سمجھ ھيؤ ته جيڪي اوھان يُوسف ۽ سندس ڀاءُ سان ڪيو سو ڄاتو اٿوَ؟","translator":"Taj Mehmood Amroti"},{"aya":"090","id":1686,"locale":"sd","sura":"012","text":"چيائون ته تون ئي پڪ يُوسف آھين ڇا؟ چيائين (ھائو) آءٌ يُوسف آھيان ۽ ھيءُ منھنجو ڀاءُ آھي، بيشڪ الله اسان تي ٻاجھ ڪيو آھي، جيڪو پرھيز گاري ڪندو ۽ صبر ڪندو ته الله ڀلارن جو اجر نه وڃائيندو آھي.","translator":"Taj Mehmood Amroti"},{"aya":"091","id":1687,"locale":"sd","sura":"012","text":"چيائون ته الله جو قسم آھي ته بيشڪ الله توکي اسان کان ڀلو ڪيو آھي ۽ بيشڪ اسين خطا ڪندڙ ھواسون.","translator":"Taj Mehmood Amroti"}],"metadata":{"itemsPerPage":7,"pages":16,"previousPage":"/sd/s012-12.json","nextPage":"/sd/s012-14.json"}}