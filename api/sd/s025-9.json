{"results":[{"aya":"057","id":2912,"locale":"sd","sura":"025","text":"(کين) چؤ ته آءٌ اوھان کان اُن (قرآن جي پھچائڻ) تي ڪو اُجورو نٿو گھران پر جيڪو پنھنجي پالڻھار ڏانھن واٽ وٺڻ گھري (سو ڀلي ته وٺي).","translator":"Taj Mehmood Amroti"},{"aya":"058","id":2913,"locale":"sd","sura":"025","text":"۽ (اي پيغمبر تون اُنھيءَ الله) جيئري تي ڀروسو ڪر جيڪو (ڪڏھن) نه مرندو ۽ سنديس ساراہ سان گڏ پاڪائي بيان ڪر، ۽ اُھو پنھنجن ٻانھن جي گناھن جي خبر رکندڙ ڪافي آھي.","translator":"Taj Mehmood Amroti"},{"aya":"059","id":2914,"locale":"sd","sura":"025","text":"جنھن آسمانن ۽ زمين کي ۽ جيڪي سندن وچ ۾ آھي (سو) ڇھن ڏينھن ۾ بڻايو وري عرش تي قائم ٿيو، (اُھو) ٻاجھارو آھي پوءِ سندس (صفتون) ڪنھن خبر رکندڙ کان پُڇ.","translator":"Taj Mehmood Amroti"},{"aya":"060","id":2915,"locale":"sd","sura":"025","text":"۽ جڏھن کين چئبو آھي ته رحمٰن کي سجدو ڪريو، (تڏھن) چوندا آھن ته رَحمٰن ڇا آھي جنھن لاءِ اسان کي حُڪم ٿو ڪرين؟ تنھن کي سجدو ڪريون ڇا؟ ۽ (اُنھي ڳالھ ھٿئون) سندن نفرت وڌائي.","translator":"Taj Mehmood Amroti"},{"aya":"061","id":2916,"locale":"sd","sura":"025","text":"اُھو (الله) وڏي برڪت وارو آھي جنھن آسمان ۾ برج بڻايائين ۽ منجھس ڏيو (يعني سِج) ۽ چمڪندڙ چنڊ بڻايو.","translator":"Taj Mehmood Amroti"},{"aya":"062","id":2917,"locale":"sd","sura":"025","text":"۽ (الله) اُھو آھي جنھن رات ۽ ڏينھن کي ھڪ ٻئي جي پوئتان ايندڙ اُنھيءَ (ماڻھو) لاءِ بڻايو جيڪو نصيحت وٺڻ گھري يا شڪرانو گھري.","translator":"Taj Mehmood Amroti"},{"aya":"063","id":2918,"locale":"sd","sura":"025","text":"۽ ٻاجھاري (الله) جا ٻانھا اُھي آھن جيڪي زمين تي نِوَڙت سان گھمندا آھن ۽ جڏھن بي عقل ساڻن ڳالھائيندا آھن (تڏھن) چوندا آھن ته سلامت ھجو (شال).","translator":"Taj Mehmood Amroti"}],"metadata":{"itemsPerPage":7,"pages":11,"previousPage":"/sd/s025-8.json","nextPage":"/sd/s025-10.json"}}