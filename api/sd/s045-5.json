{"results":[{"aya":"029","id":4502,"locale":"sd","sura":"045","text":"ھي اسان جو دفتر آھي جو اوھان تي پوري حقيقت پڌري ڪري ٿو، بيشڪ جيڪي اوھين ڪندا ھئو سو اسين لکندا ھواسون.","translator":"Taj Mehmood Amroti"},{"aya":"030","id":4503,"locale":"sd","sura":"045","text":"پوءِ جن ايمان آندو ۽ چڱا ڪم ڪيا تن کي سندن پالڻھار پنھنجي ٻاجھ ھيٺ داخل ڪندو، اھا پڌري مراد ماڻڻ آھي.","translator":"Taj Mehmood Amroti"},{"aya":"031","id":4504,"locale":"sd","sura":"045","text":"۽ جن ڪُفر ڪيو (تن کي چئبو) ته اوھان وٽ منھنجيون آيتون نه پڙھبيون ھيون ڇا؟ پوءِ اوھان وڏائي ڪئي ۽ ڏوھاري قوم ھئو.","translator":"Taj Mehmood Amroti"},{"aya":"032","id":4505,"locale":"sd","sura":"045","text":"۽ جڏھن چئبو ھُيَوَ ته الله جو وعدو سچو آھي ۽ قيامت ۾ ڪو شڪ نه آھي (تڏھن) چوندا ھئو ته (اسين) نه ڄاڻندا آھيون ته قيامت ڇا آھي اسين رڳو ھڪ (ٿورو) گمان ڀائيندا آھيون ۽ اسين (ڪڏھن) يقين ڪرڻ وارا نه آھيون.","translator":"Taj Mehmood Amroti"},{"aya":"033","id":4506,"locale":"sd","sura":"045","text":"۽ جيڪي ڪمايو ھوائون تنھن جون مدايون کين پڌريون ٿينديون ۽ جنھن شيءَ تي چٿرون ڪندا ھوا سا کين وڪوڙي ويندي.","translator":"Taj Mehmood Amroti"},{"aya":"034","id":4507,"locale":"sd","sura":"045","text":"۽ چئبو ته اڄ اوھان کي (ائين) وسارينداسون جيئن اوھان پنھنجي ھن ڏينھن جي اچي پھچڻ کي وساريو ھو ۽ (ھاڻي) اوھان جي جاءِ دوزخ آھي ۽ اوھان جو ڪو مددگار نه آھي.","translator":"Taj Mehmood Amroti"},{"aya":"035","id":4508,"locale":"sd","sura":"045","text":"اِھو (عذاب اوھان کي) ھن ڪري آھي جو اوھان الله جي آيتن کي ٺـٺوليون ڪري ورتو ھو ۽ دنيوي حياتيءَ اوھان کي ٺڳيو ھو، تنھنڪري اڄ منجھانئس نه ڪڍبن ۽ نڪي عذر طلب ڪبن.","translator":"Taj Mehmood Amroti"}],"metadata":{"itemsPerPage":7,"pages":6,"previousPage":"/sd/s045-4.json","nextPage":"/sd/s045-6.json"}}