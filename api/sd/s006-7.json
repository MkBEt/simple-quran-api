{"results":[{"aya":"043","id":832,"locale":"sd","sura":"006","text":"پوءِ جنھن مھل اسان جو عذاب وٽن پُھتو ٿي (تنھن مھل) ڇونه ٿي زاري ڪيائون؟ پر سندن دليون سخت ٿي ويون ھيون ۽ جيڪي ڪم ڪندا ھئا سي شيطان انھن لاءِ سينگاريا.","translator":"Taj Mehmood Amroti"},{"aya":"044","id":833,"locale":"sd","sura":"006","text":"پوءِ جيڪا نصيحت ڏني وين سا جنھن مھل وساريائون (تنھن مھل) مٿن ھر شيء جا دروازا کولياسون، ايتريقدر جو جيڪي ڏنو وين تنھن سان جڏھن (چڱي طرح) خوش ٿيا (ته) کين اوچتو پڪڙيوسون پوءِ اُھي اُنھيءَ مھل نا اُميد ٿيا.","translator":"Taj Mehmood Amroti"},{"aya":"045","id":834,"locale":"sd","sura":"006","text":"پوءِ ظالم قوم جي پاڙ پٽي ويئي، ۽ سڀ ساراہ الله جھانن جي پالڻھار کي جڳائي.","translator":"Taj Mehmood Amroti"},{"aya":"046","id":835,"locale":"sd","sura":"006","text":"(اي پيغمبر کين) چؤ ته ڏسو ته جيڪڏھن الله اوھان جا ڪن ۽ اوھان جون اکيون کسي وٺي ۽ اوھان جي دلين تي مُھر ھڻي ته انھيءَ الله کانسواءِ ڪير ٻيو خُدا اوھان کي اُھو ڏيندو؟ ڏس ته ڪھڙا دليل بيان ڪريون ٿا وري به اُھي پاسو ڪندا آھن.","translator":"Taj Mehmood Amroti"},{"aya":"047","id":836,"locale":"sd","sura":"006","text":"(اي پيغمبر کين) چؤ ته اوھين خبر ڏيو ته جيڪڏھن الله جو عذاب اوچتو يا پڌرو اوھان کي پُھچي ته ظالم قوم کانسواءِ (ٻيو ڪو) ھلاڪ ٿيندو ڇا؟","translator":"Taj Mehmood Amroti"},{"aya":"048","id":837,"locale":"sd","sura":"006","text":"۽ پيغمبرن کي خوشخبري ڏيندڙ ۽ ڊيڄاريندڙ ئي ڪري موڪليوسون، پوءِ جن مڃيو ۽ پاڻ سڌاريو تن کي ڪو ڀؤ نه آھي ۽ نڪي اُھي غمگين رھندا.","translator":"Taj Mehmood Amroti"},{"aya":"049","id":838,"locale":"sd","sura":"006","text":"۽ جن اسان جي آيتن کي ڪوڙو ڀانيو تن کي انھيءَ سببان جو بدڪاري ڪندا ھئا عذاب پھچندو.","translator":"Taj Mehmood Amroti"}],"metadata":{"itemsPerPage":7,"pages":24,"previousPage":"/sd/s006-6.json","nextPage":"/sd/s006-8.json"}}