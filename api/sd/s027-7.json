{"results":[{"aya":"043","id":3202,"locale":"sd","sura":"027","text":"۽ الله کانسواءِ جنھنجي پوڄا ڪندي ھئي تنھن کان کيس (سليمان) جھليو، بيشڪ اُھا ڪافرن جي قوم مان ھئي.","translator":"Taj Mehmood Amroti"},{"aya":"044","id":3203,"locale":"sd","sura":"027","text":"اُن کي چيو ويو ته محلات ۾ گھِڙ پوءِ اُھا جنھن مھل ڏٺائين (تنھن مھل) اُن کي پاڻيءَ جو تلاءُ ڀانيائين ۽ پنھنجن پنين تان ڪپڙو لاٿائين، (سليمانؑ) چيو ته اھا محلات شيشن سان جڙاء ٿيل آھي، چيائين ته اي منھنجا پالڻھار مون پاڻ تي ظلم ڪيو ۽ (ھاڻي) جھانن جي پالڻھار الله کي سُليمان سميت مڃيم.","translator":"Taj Mehmood Amroti"},{"aya":"045","id":3204,"locale":"sd","sura":"027","text":"۽ بيشڪ ثمود (قوم) ڏانھن سندن ڀاءُ صالح موڪليوسون ته الله جي عبادت ڪريو پوءِ اُھي اُن مھل ٻه ٽوليون ٿي جھڳڙو ڪنديون رھيون.","translator":"Taj Mehmood Amroti"},{"aya":"046","id":3205,"locale":"sd","sura":"027","text":"(صالح) چيو ته اي منھنجي قوم اوھين چڱائيءَ کان اڳ تڪڙو عذاب ڇو گھرندا آھيو؟ الله کان بخشش ڇونه ٿا گھرو ته مانَ اوھان تي رحم ڪيو وڃي.","translator":"Taj Mehmood Amroti"},{"aya":"047","id":3206,"locale":"sd","sura":"027","text":"چيائون ته توکي ۽ تنھنجي سنگت کي نڀاڳو سمجھيوسون، (صالح) چيو ته اوھان جو نڀاڳ الله وٽ آھي بلڪ اوھين قوم پرکبؤ.","translator":"Taj Mehmood Amroti"},{"aya":"048","id":3207,"locale":"sd","sura":"027","text":"۽ (اُن) شھر ۾ نَو ڄڻا ھوا جي مُلڪ ۾ ڏڦير وجھندا ھوا ۽ سُڌارو نه ڪندا ھوا.","translator":"Taj Mehmood Amroti"},{"aya":"049","id":3208,"locale":"sd","sura":"027","text":"اُنھن الله جو قسم کڻي پاڻ ۾ کڻي چيو ته صالح ۽ سندس گھر وارن کي راتاھو ھڻي ماريون وري سندس وارث کي ضرور چونداسون ته (اسين) سندس گھر وارن جي ھلاڪ ٿيڻ مھل حاضر نه ھواسون ۽ بيشڪ اسين سچا آھيون.","translator":"Taj Mehmood Amroti"}],"metadata":{"itemsPerPage":7,"pages":14,"previousPage":"/sd/s027-6.json","nextPage":"/sd/s027-8.json"}}