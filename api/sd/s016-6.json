{"results":[{"aya":"036","id":1937,"locale":"sd","sura":"016","text":"۽ بيشڪ سڀڪنھن ٽولي ۾ (ھڪ) پيغمبر موڪليوسون ته الله جي عبادت ڪريو ۽ بتن (جي پوڄا) کان پري ٿيو، پوءِ منجھائن ڪي اھڙا آھن جن کي الله ھدايت ڪئي ۽ منجھائن ڪي اھڙا آھن جن تي گمراھي ثابت ٿي، پوءِ مُلڪن ۾ گھُمو وري ڏسو ته ڪوڙن جي پڇاڙي ڪيئن ٿي؟","translator":"Taj Mehmood Amroti"},{"aya":"037","id":1938,"locale":"sd","sura":"016","text":"(اي پيغمبر) جيڪڏھن ھنن کي ھدايت ڪرڻ لاءِ حرص ڪندين (ته منجھائن ڪوبه فائدو نه آھي) ڇوته الله جنھن کي گمراھ ڪندو آھي تنھن کي ھدايت نه ڪندو آھي ۽ انھن جو ڪوبه مددگار نه آھي.","translator":"Taj Mehmood Amroti"},{"aya":"038","id":1939,"locale":"sd","sura":"016","text":"۽ الله جو پڪي طرح قسم کنيائون ته جيڪو مرندو تنھن کي الله وري نه جياريندو، ھائو! (وري جياريندو) اُن ڳالھ تي پڪ وعدو ٿي چڪو آھي مگر گھڻا ماڻھو نه ڄاڻندا آھن.","translator":"Taj Mehmood Amroti"},{"aya":"039","id":1940,"locale":"sd","sura":"016","text":"ھن لاءِ (وري جياريندو) ته جنھن بابت تڪرار ڪندا آھن سو انھن کي پڌرو ڪري ٻڌائي ۽ ته ڪافر ڄاڻن ته اُھي (پاڻ) ڪُوڙا ھوا.","translator":"Taj Mehmood Amroti"},{"aya":"040","id":1941,"locale":"sd","sura":"016","text":"ڪنھن به شيءِ لاءِ اسان جو چوڻ ھن (چوڻ) کانسواءِ نه آھي ته جڏھن اسين اُنکي پيدا ڪرڻ گھرندا آھيون ته اُن لاءِ چوندا آھيون ته ٿيءُ ته ٿي پوندي آھي.","translator":"Taj Mehmood Amroti"},{"aya":"041","id":1942,"locale":"sd","sura":"016","text":"۽ جن پاڻ تي ظلم ٿيڻ کانپوءِ الله (جي واٽ) ۾ وطن ڇڏيو تن کي ضرور دنيا ۾ چڱي جاءِ ڏيندا آھيون، ۽ ضرور آخرت جو اجر تمام وڏو آھي، جيڪڏھن ڄاڻن ھا.","translator":"Taj Mehmood Amroti"},{"aya":"042","id":1943,"locale":"sd","sura":"016","text":"(اُھي نعمتون انھن کي آھن) جن صبر ڪيو ۽ (جي) پنھنجي پالڻھار تي ڀروسو ڪن ٿا.","translator":"Taj Mehmood Amroti"}],"metadata":{"itemsPerPage":7,"pages":19,"previousPage":"/sd/s016-5.json","nextPage":"/sd/s016-7.json"}}