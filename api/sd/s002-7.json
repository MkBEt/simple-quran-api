{"results":[{"aya":"043","id":50,"locale":"sd","sura":"002","text":"۽ نماز پڙھو ۽ زڪوٰة ڏيو ۽ رڪوع ڪندڙن سان گڏجي رڪوع ڪيو.","translator":"Taj Mehmood Amroti"},{"aya":"044","id":51,"locale":"sd","sura":"002","text":"ماڻھن کي چڱائيءَ جو حڪم ڪريو ٿا ۽ پاڻ کي وساريو ٿا؟ ھن ھوندي به جو توھين ڪتاب پڙھو ٿا، پوءِ ڇو نه ٿا سمجھو؟","translator":"Taj Mehmood Amroti"},{"aya":"045","id":52,"locale":"sd","sura":"002","text":"۽ صبر ۽ نماز سان مدد وٺو، ۽ اُھا انھن آزي ڪندڙن کانسواءِ ٻـين کي ضرور ڏکي (لڳندي) آھي.","translator":"Taj Mehmood Amroti"},{"aya":"046","id":53,"locale":"sd","sura":"002","text":"جيڪي پڪ ڀائيندا آھن ته اُھي پنھنجي پالڻھار کي ملڻ وارا آھن ۽ اُھي ڏانھس موٽڻ وارا آھن.","translator":"Taj Mehmood Amroti"},{"aya":"047","id":54,"locale":"sd","sura":"002","text":"اي بني اسرائيلو اُھو منھنجو ڳڻ ياد ڪريو جيڪو مون اوھان تي ڪيو ۽ مون اوھان کي جھان (وارن) تي سڳورو ڪيو.","translator":"Taj Mehmood Amroti"},{"aya":"048","id":55,"locale":"sd","sura":"002","text":"۽ اُنھيءَ ڏينھن کان ڊڄو جنھن ۾ ڪو (به) ڪنھين کان ڪجھ به ٽاري نه سگھندو ۽ نڪي کانئس ڪا پارت قبول ڪبي ۽ نڪي کانئس ڪو عِوض وٺبو نڪي کين مدد ڏبي.","translator":"Taj Mehmood Amroti"},{"aya":"049","id":56,"locale":"sd","sura":"002","text":"۽ (ھي ڳڻ به ياد ڪريو) ته جڏھن اوھان کي فرعون جي ماڻھن کان ڇڏايوسون جي اوھان کي ڏاڍو ايذاءُ چکائيندا ھئا، جو اوھان جا پُٽ ڪھندا ھئا ۽ اوھان جون ڌيئرون جيئريون ڇڏيندا ھئا، ۽ اُن ۾ اوھان جي پالڻھار کان اوھان لاءِ وڏي پرک ھُئي.","translator":"Taj Mehmood Amroti"}],"metadata":{"itemsPerPage":7,"pages":41,"previousPage":"/sd/s002-6.json","nextPage":"/sd/s002-8.json"}}