{"results":[{"aya":"092","id":1688,"locale":"sd","sura":"012","text":"(يوسف) چيو ته اڄ اوھان تي ڪا ميار نه آھي، الله اوھان کي بخشيندو، ۽ اُھو (سڀني) ٻاجھارن کان بلڪل ٻاجھارو آھي.","translator":"Taj Mehmood Amroti"},{"aya":"093","id":1689,"locale":"sd","sura":"012","text":"ھي منھنجو پھراڻ نيو پوءِ اُھو منھنجي پيءُ جي مُنھن تي گھمايو ته ڏسندڙ ٿيندو، ۽ مڙئي پنھنجي گھر جا آدمي مون وٽ آڻيو.","translator":"Taj Mehmood Amroti"},{"aya":"094","id":1690,"locale":"sd","sura":"012","text":"۽ جنھن مھل قافلو (مصر مان) نڪتو (ته) سندن پيءُ چيو ته جيڪڏھن (اوھين) مون کي ڀورڙو نه ڄاڻو ته مون کي يُوسف جي بوءِ اچي ٿي.","translator":"Taj Mehmood Amroti"},{"aya":"095","id":1691,"locale":"sd","sura":"012","text":"چيائون ته الله جو قسم ته تون اڳئين ويساري ۾ آھين.","translator":"Taj Mehmood Amroti"},{"aya":"096","id":1692,"locale":"sd","sura":"012","text":"جنھن مھل خوشخبري ڏيندڙ آيو ته سندس مُنھن تي اھو (پھراڻ) گھمايائين ته موٽي ڏسندڙ ٿيو، چيائين ته اوھان کي نه چيو ھوم ڇا، ته آءٌ الله جي پار کان اھو ڄاڻندو آھيان جو اوھين نه ڄاڻندا آھيو؟","translator":"Taj Mehmood Amroti"},{"aya":"097","id":1693,"locale":"sd","sura":"012","text":"چيائون ته اي اسان جا ابا اسان لاءِ اسان جي گناھن جي بخشش گھُر اسين بيشڪ گنھگار آھيون.","translator":"Taj Mehmood Amroti"},{"aya":"098","id":1694,"locale":"sd","sura":"012","text":"(يعقوب) چيو ته آءٌ سِگھو اوھان لاءِ پنھنجي پالڻھار کان بخشش گھرندس، ڇوته اُھو ئي بخشڻھار مھربان آھي.","translator":"Taj Mehmood Amroti"}],"metadata":{"itemsPerPage":7,"pages":16,"previousPage":"/sd/s012-13.json","nextPage":"/sd/s012-15.json"}}