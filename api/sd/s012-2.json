{"results":[{"aya":"008","id":1604,"locale":"sd","sura":"012","text":"جڏھن (پاڻ ۾) چيائون ته بيشڪ يُوسفؑ ۽ سندس (سڳو) ڀاءُ (بن يامين) اسان جي پيءُ وٽ اسان کان ڏاڍا پيارا آھن جيتوڻيڪ اسين (گھڻا ڄڻا) ڏاڍي ٽولي آھيون، بيشڪ اسان جو پيءُ پڌري ڀُل ۾ آھي.","translator":"Taj Mehmood Amroti"},{"aya":"009","id":1605,"locale":"sd","sura":"012","text":"(ھاڻي گھرجي ته) يُوسفؑ کي ڪُھو يا کيس ڪنھن ملڪ ۾ ڦٽي ڪري اچو ته اوھان جي پيءُ جي مھاڙ اوھان لاءِ نرالي ٿئي ۽ اُن (ڪم) کان پوءِ اوھين سڌريل ٿجو.","translator":"Taj Mehmood Amroti"},{"aya":"010","id":1606,"locale":"sd","sura":"012","text":"منجھائن (ھڪ) چوندڙ چيو ته يُوسف کي نه ماريو ۽ جيڪڏھن (ڪي) ڪندڙ آھيو ته کوھ جي تري ۾ (کڻي) اُڇلايوس ته ڪو واٽھڙو کيس ڪڍي ويندو.","translator":"Taj Mehmood Amroti"},{"aya":"011","id":1607,"locale":"sd","sura":"012","text":"(يعقوبؑ کي) چيائون ته اي بابا توکي ڇا ٿيو آھي يُوسفؑ جي نسبت ۾ توکي اسان تي ھن ھوندي به ڪو ڀروسو نٿو ٿئي جو اسين سندس خيرخواہ آھيون.","translator":"Taj Mehmood Amroti"},{"aya":"012","id":1608,"locale":"sd","sura":"012","text":"سڀاڻي اسان سان کيس موڪل ته کائي ۽ کيڏي ۽ اسين سندس نگھبان آھيون.","translator":"Taj Mehmood Amroti"},{"aya":"013","id":1609,"locale":"sd","sura":"012","text":"(يعقوبؑ) چيو ته اوھان جو کيس نئَڻ مون کي ضرور مونجھو ٿو ڪري ۽ ڊڄان ٿو ته (متان) کيس بگھڙ کائي ۽ کانئس اوھين بي خبر ھجو.","translator":"Taj Mehmood Amroti"},{"aya":"014","id":1610,"locale":"sd","sura":"012","text":"چيائون ته اسان جي (گھڻن ڄڻن جي) ڏاڍي ٽولي ھوندي به جيڪڏھن کيس بگھڙ کاڌو ته اسين انھيءَ مھل ضرور ٽوٽي وارا ھونداسون.","translator":"Taj Mehmood Amroti"}],"metadata":{"itemsPerPage":7,"pages":16,"previousPage":"/sd/s012.json","nextPage":"/sd/s012-3.json"}}