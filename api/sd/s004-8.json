{"results":[{"aya":"050","id":543,"locale":"sd","sura":"004","text":"(اي پيغمبر) ڏس ته الله تي ڪيئن ڪوڙ ٺاھيندا آھن؟ ۽ اھو پڌرو گناہ بس آھي.","translator":"Taj Mehmood Amroti"},{"aya":"051","id":544,"locale":"sd","sura":"004","text":"(اي پيغمبر) اُنھن ڏانھن نه ڏٺو اٿيئي ڇا؟ جن کي ڪتاب مان ڀاڱو ڏنو ويو ته اُھي بتن ۽ شيطان کي مڃيندا آھن ۽ ڪافرن لاءِ چوندا آھن ته ھيءَ ٽولي مؤمنن کان وڌيڪ سنئين واٽ واري آھي.","translator":"Taj Mehmood Amroti"},{"aya":"052","id":545,"locale":"sd","sura":"004","text":"اِھي (اُھي) آھن جن تي الله لعنت ڪئي آھي، ۽ جنھن تي الله لعنت ڪندو آھي تنھن جو ڪو مددگار نه لھندين.","translator":"Taj Mehmood Amroti"},{"aya":"053","id":546,"locale":"sd","sura":"004","text":"اُنھن کي بادشاھيءَ مان ڪو ڀاڱو آھي ڇا؟ (جي کين کڻي ھجي به ته) اُن مھل ماڻھن کي تر جيترو (به) نه ڏين.","translator":"Taj Mehmood Amroti"},{"aya":"054","id":547,"locale":"sd","sura":"004","text":"ويتر ماڻھن سان انھيءَ تي حسد ڪندا آھن جيڪي الله پنھنجي فضل سان کين ڏنو آھي، پوءِ بيشڪ ابراھيم جي اولاد کي ڪتاب ۽ دانائي ڏنيسون ۽ کين وڏي بادشاھي ڏني سون.","translator":"Taj Mehmood Amroti"},{"aya":"055","id":548,"locale":"sd","sura":"004","text":"پوءِ منجھائن ڪي آھن جن اُن ڪتاب کي مڃيو ۽ منجھائن ڪي آھن جي کانئس اٽڪي رھيا، ۽ (انھن لاءِ) ٻرندڙ دوزخ بس آھي.","translator":"Taj Mehmood Amroti"},{"aya":"056","id":549,"locale":"sd","sura":"004","text":"جن اسان جي آيتن کي نه مڃيو تن کي سگھو باہ ۾ گھيرينداسون، جڏھن ڪڏھن سندن کلون ڀُڄنديون (تڏھن) سندن ٻيون کلون ھن لاءِ پيا مٽائينداسون ته ڀلي عذاب (جو مزو) چکن، ڇوته الله غالب حڪمت وارو آھي.","translator":"Taj Mehmood Amroti"}],"metadata":{"itemsPerPage":7,"pages":26,"previousPage":"/sd/s004-7.json","nextPage":"/sd/s004-9.json"}}