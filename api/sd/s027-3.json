{"results":[{"aya":"015","id":3174,"locale":"sd","sura":"027","text":"۽ بيشڪ داؤد ۽ سليمان کي علم ڏنوسون، ۽ ھنن چيو ته سڀ ساراھ اُنھي الله کي جڳائي جنھن پنھنجن گھڻن مؤمن ٻانھن تي اسان کي ڀلائي ڏني آھي.","translator":"Taj Mehmood Amroti"},{"aya":"016","id":3175,"locale":"sd","sura":"027","text":"۽ سليمان داؤد جو وارث ٿيو ۽ چيائين ته اي ماڻھؤ اسان کي پکين جي ٻولي سيکاري وئي آھي ۽ اسان کي سڀڪا نعمت ڏني وئي آھي، بيشڪ اھا پڌري ڀلائي آھي.","translator":"Taj Mehmood Amroti"},{"aya":"017","id":3176,"locale":"sd","sura":"027","text":"۽ سليمان لاءِ جنن ۽ ماڻھن ۽ پکين مان سندس لشڪر گڏ ڪيا ويا پوءِ اُھي لڳولڳ صفون ٻڌائي بيھاريا ويندا ھوا.","translator":"Taj Mehmood Amroti"},{"aya":"018","id":3177,"locale":"sd","sura":"027","text":"تان جو جڏھن ڪِوۡلين جي ميدان تي پھتا (تڏھن) ھڪ ڪِوۡل چيو ته اي ڪيوۡليون اوھين پنھنجي ٻرڙن ۾ گھڙو، ته سليمان ۽ سندس لشڪر پنھنجي بي خبريءَ ۾ اوھان کي نه لتاڙين.","translator":"Taj Mehmood Amroti"},{"aya":"019","id":3178,"locale":"sd","sura":"027","text":"پوءِ (سليمان) اُن جي ڳالھائڻ کان مُرڪي کِليو ۽ چيائين ته اي منھنجا پالڻھار مون کي توفيق ڏي ته تنھنجي اُنھن نعمتن جو شڪر ڪريان جي مون تي ۽ منھنجي ماءُ پيءُ تي ڪيون اٿيئي ۽ (توفيق ڏيم) ته اھڙا چڱا ڪم ڪريان جن کان تون راضي ٿئين ۽ مون کي پنھنجي ٻاجھ سان پنھنجي صالح ٻانھن ۾ داخل ڪر.","translator":"Taj Mehmood Amroti"},{"aya":"020","id":3179,"locale":"sd","sura":"027","text":"۽ پکين جو حال احوال معلوم ڪيائين پوءِ (ھُد ھُد کي نه ڏسي ڪري) چيائين ته مون کي ڇا (ٿيو) آھي جو ھُد ھُد نه ٿو ڏسان، يا ھو غير حاضر آھي؟","translator":"Taj Mehmood Amroti"},{"aya":"021","id":3180,"locale":"sd","sura":"027","text":"ضرور سخت سزا ڏيندوسانس يا ضرور ڪُھندوسانس يا مون وٽ ڪو پڌرو دليل آڻي.","translator":"Taj Mehmood Amroti"}],"metadata":{"itemsPerPage":7,"pages":14,"previousPage":"/sd/s027-2.json","nextPage":"/sd/s027-4.json"}}