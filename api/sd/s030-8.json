{"results":[{"aya":"050","id":3459,"locale":"sd","sura":"030","text":"پوءِ الله جي ٻاجھ جي نشانين ڏانھن نھار ته ڪھڙي طرح زمين کي سندس مرڻ کان پوءِ جياري ٿو، بيشڪ اُھو (الله) مُئن کي ضرور جيارڻ وارو آھي، ۽ اُھو (الله) سڀڪنھن شيء تي وس وارو آھي.","translator":"Taj Mehmood Amroti"},{"aya":"051","id":3460,"locale":"sd","sura":"030","text":"۽ جيڪڏھن ڪو واءُ (جو جھولو) گھُلايون پوءِ اُن (پوک) کي ھيڊو ٿيندو ڏسن ته اُن کانپوءِ بي شڪري ڪرڻ لڳندا آھن.","translator":"Taj Mehmood Amroti"},{"aya":"052","id":3461,"locale":"sd","sura":"030","text":"پوءِ (اي پيغمبر) تون سڏُ نڪي مئن کي ٻڌائي سگھندين ۽ نڪي ٻَوڙن کي ٻڌائي سگھندين جڏھن ته اُھي پٺي ڏئي مُنھن ڦيرائين.","translator":"Taj Mehmood Amroti"},{"aya":"053","id":3462,"locale":"sd","sura":"030","text":"۽ نڪي تون انڌن کي سندن گمراھيءَ کان (روڪي) سڌو رستو ڏيکاريندڙ آھين، تون ته رڳو اُنھيءَ کي ٻڌائي سگھندين جنھن اسان جي آيتن تي ايمان آندو پوءِ اُھي فرمانبردار به آھن.","translator":"Taj Mehmood Amroti"},{"aya":"054","id":3463,"locale":"sd","sura":"030","text":"الله اُھو آھي جنھن اوھان کي (پھرين) ھيڻائي (واري شيء) مان خلقيو آھي وري ھيڻائيءَ کان پوءِ (اوھان ۾) سگھ پيدا ڪيائين وري سگھ کان پوءِ (اوھان کي) ھيڻائي ۽ ٻڍاپو ڏنائين، جئن گھرندو آھي تئن بڻائيندو آھي، ۽ اُھو ڄاڻندڙ وس وارو آھي.","translator":"Taj Mehmood Amroti"},{"aya":"055","id":3464,"locale":"sd","sura":"030","text":"۽ جنھن ڏينھن قيامت قائم ٿيندي (تنھن ڏينھن) قسم کڻندا ته (دنيا ۾) ھڪ گھڙي کانسواءِ (وڌيڪ) نه رھيا ھواسون، اھڙي طرح (رستي کان) ڦيرايا ويندا ھوا.","translator":"Taj Mehmood Amroti"},{"aya":"056","id":3465,"locale":"sd","sura":"030","text":"۽ جن کي عِلم ۽ ايمان ڏنو ويو آھي سي کين چوندا ته الله جي ڪتاب ۾ لکي موافق جيئري ٿي اُٿڻ جي ڏينھن توڻي (دنيا ۾) رھيا آھيو، پوءِ ھي جيئري ٿي اُٿڻ جو ڏينھن آھي پر اوھين نه ڄاڻندا ھيؤ.","translator":"Taj Mehmood Amroti"}],"metadata":{"itemsPerPage":7,"pages":9,"previousPage":"/sd/s030-7.json","nextPage":"/sd/s030-9.json"}}