{"results":[{"aya":"001","id":4613,"locale":"sd","sura":"049","text":"اي ايمان وارؤ الله ۽ سندس پيغمبر جي آڏو اڳرائي نه ڪريو ۽ الله کان ڊڄو، بيشڪ الله ٻڌندڙ ڄاڻندڙ آھي.","translator":"Taj Mehmood Amroti"},{"aya":"002","id":4614,"locale":"sd","sura":"049","text":"اي ايمان وارؤ پنھنجا آواز پيغمبر جي آواز کان مٿي نه ڪريو ۽ جيئن اوھان جو ھڪ ٻئي سان وڏي سڏ ڳالھائڻ آھي (تئين) ساڻس ڳالھ ڏاڍيان نه ڳالھايو جو متان اوھان جا عمل چٽ ٿي وڃن ۽ اوھين نه پروڙيندا ھجو.","translator":"Taj Mehmood Amroti"},{"aya":"003","id":4615,"locale":"sd","sura":"049","text":"بيشڪ جيڪي پنھنجن آوازن کي الله جي پيغمبر جي آڏو جھڪو ڪندا آھن اِھي اُھي آھن جن جي دلين کي الله پرھيزگاريءَ لاءِ آزمايو آھي، اُنھن لاءِ بخشش ۽ وڏو اجر آھي.","translator":"Taj Mehmood Amroti"},{"aya":"004","id":4616,"locale":"sd","sura":"049","text":"بيشڪ جيڪي حُجرن جي ٻاھران توکي سڏيندا آھن تن مان گھڻا بي سمجھ آھن.","translator":"Taj Mehmood Amroti"},{"aya":"005","id":4617,"locale":"sd","sura":"049","text":"جيڪڏھن اُھي تنھنجي ڏانھُن نڪرڻ تائين صبر ڪن ھا ته اُنھن لاءِ ڀَلو ھُجي ھا، ۽ الله بخشڻھار مھربان آھي.","translator":"Taj Mehmood Amroti"},{"aya":"006","id":4618,"locale":"sd","sura":"049","text":"اي ايمان وارؤ جيڪڏھن ڪو بدڪار ڪا خبر اوھان وٽ آڻي ته جاچ ڪريو جو (متان) ڪنھن قوم کي بي خبريءَ سان نقصان پھچايو پوءِ جيڪي اوھان ڪري چڪؤ تنھن تي پشيمان ٿيو.","translator":"Taj Mehmood Amroti"},{"aya":"007","id":4619,"locale":"sd","sura":"049","text":"۽ ڄاڻو ته اوھان ۾ الله جو پيغمبر آھي، جيڪڏھن گھڻن ڪمن ۾ ھو اوھان جو چيو مڃيندو ته اوھين ڏکيا ٿيندؤ پر الله اوھان وٽ ايمان کي پيارو ڪرايو ۽ اوھان جي دلين ۾ ان کي چڱو ڪري ڏيکاريائين ۽ اوھان وٽ ڪفر ۽ بي ديني ۽ گناھ کي ناپسند ڪرايائين، اھي سڌي رستي وارا آھن.","translator":"Taj Mehmood Amroti"}],"metadata":{"itemsPerPage":7,"pages":3,"nextPage":"/sd/s049-2.json"}}