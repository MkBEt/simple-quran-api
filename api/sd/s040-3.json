{"results":[{"aya":"015","id":4148,"locale":"sd","sura":"040","text":"(اُھو) مرتبن کي وڏي ڪرڻ وارو ۽ عرش جو صاحب آھي، پنھنجن ٻانھن مان جنھن تي گھرندو آھي (تنھن تي) پنھنجي حڪم سان وحي موڪليندو آھي ته (اُھو ٻانھو ماڻھن کي الله جي) ملڻ جي ڏينھن کان ڊيڄاري.","translator":"Taj Mehmood Amroti"},{"aya":"016","id":4149,"locale":"sd","sura":"040","text":"جنھن ڏينھن اُھي (قبرن مان) ٻاھر نڪرندا، انھن جي ڪابه شيء الله کان ڳُجھي نه رھندي، (الله فرمائيندو ته) اڄ ڪنھن جي بادشاھي آھي، (وري پاڻ چوندو) خاص اڪيلي غالب الله جي (بادشاھي) آھي.","translator":"Taj Mehmood Amroti"},{"aya":"017","id":4150,"locale":"sd","sura":"040","text":"اڄ سڀڪنھن جِيءَ کي اُنھي جو بدلو ڏبو جيڪو ڪمايو اٿس، اڄ ڪو ظلم ڪونھي، بيشڪ الله جلد حساب وٺڻ وارو آھي.","translator":"Taj Mehmood Amroti"},{"aya":"018","id":4151,"locale":"sd","sura":"040","text":"۽ (اي پيغمبر) کين قيامت جي ڏينھن (جي اُنھيءَ مھل) کان ڊيڄار جنھن مھل دليون نِڙ گھٽن کي ويجھو ٿينديون (اُھي) ڏک ڀريل ھوندا، (اُن ڏينھن) ظالمن جو ڪو دوست ۽ نه ڪو پارت ڪندڙ ھوندو جنھن جي ڳالھ مڃجي.","translator":"Taj Mehmood Amroti"},{"aya":"019","id":4152,"locale":"sd","sura":"040","text":"اکين جي خيانت (واري نگاھ) ۽ جيڪي سينا لڪائيندا آھن سو (الله) ڄاڻندو آھي.","translator":"Taj Mehmood Amroti"},{"aya":"020","id":4153,"locale":"sd","sura":"040","text":"۽ الله انصاف سان حُڪم ڪندو آھي، ۽ (منڪر) الله کانسواءِ جن کي سڏيندا آھن سي ڪجھ به حُڪم نه ڪندا آھن، بيشڪ الله ئي ٻڌندڙ ڏسندڙ آھي.","translator":"Taj Mehmood Amroti"},{"aya":"021","id":4154,"locale":"sd","sura":"040","text":"مُلڪ ۾ نه گھميا آھن ڇا؟ ته (نھاري) ڏسن ته انھن جي پڇاڙي ڪھڙي طرح ٿي جيڪي کانئن اڳ ھوا، اُھي کائن سگھ ۾ زمين تي نشانين (يعني محلاتن جوڙڻ) ۾ تمام ڏاڍا ھوا پوءِ الله سندن گناھن سببان کين پڪڙيو، ۽ الله (جي عذاب) کان اُنھن کي ڪو بچائيندڙ نه ھو.","translator":"Taj Mehmood Amroti"}],"metadata":{"itemsPerPage":7,"pages":13,"previousPage":"/sd/s040-2.json","nextPage":"/sd/s040-4.json"}}