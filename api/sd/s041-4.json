{"results":[{"aya":"022","id":4240,"locale":"sd","sura":"041","text":"۽ اوھين پنھنجن ڪَنّن ۽ پنھنجين اکين ۽ پنھنجين کَلُن جي پاڻ تي شاھدي ڏيڻ کان پردو نه ڪندا ھئؤ پر اوھان ئي ڀانيو ھو ته جيڪي ڪندا ھئو تنھن مان گھڻو (احوال) الله نه ڄاڻندو آھي.","translator":"Taj Mehmood Amroti"},{"aya":"023","id":4241,"locale":"sd","sura":"041","text":"۽ اوھان جو اُھو گمان جيڪو پنھنجي پالڻھار جي حق ۾ (غلطيءَ سان) ڀانيو ھُئو تنھن (ھاڻي) اوھان کي ھلاڪ ڪيو تنھنڪري (اڄ) ڇيئي وارن مان ٿيؤ.","translator":"Taj Mehmood Amroti"},{"aya":"024","id":4242,"locale":"sd","sura":"041","text":"پوءِ جيڪڏھن صبر ڪندا ته (به) اُنھن جي جاءِ باھ آھي، جيڪڏھن معافي گھرندا ته (به) اُنھن کي معافي نه ملندي.","translator":"Taj Mehmood Amroti"},{"aya":"025","id":4243,"locale":"sd","sura":"041","text":"۽ انھن لاءِ (شيطان) سنگتي مُقرّر ڪياسون پوءِ جيڪي سندن اڳيان ۽ جيڪي سندن پويان آھي تنھنکي اُنھن لاءِ (سندن سنگتين) سينگاريو ۽ (انھيءَ ڪري اُنھن ٽولين ۾ گڏجي) مٿن سزا ثابت ٿي جيڪي کائن اڳ جِنّن ۽ ماڻھن مان گذري ويا آھن، بيشڪ اُھي (سڀ) ٽوٽي وارا ھوا.","translator":"Taj Mehmood Amroti"},{"aya":"026","id":4244,"locale":"sd","sura":"041","text":"۽ ڪافرن (ھڪ ٻئي کي) چيو ته ھن قَرآن کي نه ٻُڌو ۽ اُن (جي پڙھڻ جي وچ ۾) لُڙ مچايو ته مانَ اوھين غالب ٿيو.","translator":"Taj Mehmood Amroti"},{"aya":"027","id":4245,"locale":"sd","sura":"041","text":"پوءِ ڪافرن کي ضرور سخت سزا جو مزو چکائينداسون ۽ جيڪي تمام بڇڙو (ڪم) ڪندا ھوا تنھن جو بدلو ضرور کين ڏينداسون.","translator":"Taj Mehmood Amroti"},{"aya":"028","id":4246,"locale":"sd","sura":"041","text":"الله جي ويرين جي سزا اِھا (ئي) باھ آھي، اُنھن لاءِ اُتي ھميشه جو گھر ھوندو، انھيءَ ڪري سزا (ھوندين) جو اسان جي آيتن جو انڪار ڪندا ھوا.","translator":"Taj Mehmood Amroti"}],"metadata":{"itemsPerPage":7,"pages":8,"previousPage":"/sd/s041-3.json","nextPage":"/sd/s041-5.json"}}