{"results":[{"aya":"057","id":2307,"locale":"sd","sura":"019","text":"۽ وڏي مرتبي ڪري سندس مانُ مٿاھون ڪيوسون.","translator":"Taj Mehmood Amroti"},{"aya":"058","id":2308,"locale":"sd","sura":"019","text":"جن تي الله فضل ڪيو سي آدم جي اولاد منجھان پيغمبرن مان آھن، ۽ جن کي نوح سان (ٻيڙي ۾) کنيوسون، ۽ ابراھيم ۽ يعقوب جي اولاد مان، ۽ جن کي ھدايت ڪئي سون ۽ چونڊيوسون تن مان آھن، جڏھن الله جون آيتون کين پڙھي ٻڌائبيون ھيون تڏھن سجدو ڪندڙ ۽ روئيندڙ ٿي ڪري پوندا ھوا.","translator":"Taj Mehmood Amroti"},{"aya":"059","id":2309,"locale":"sd","sura":"019","text":"پوءِ سندن پوئتان ڪيترا (ندورا) پيڙھيءَ تي ويٺا (جو) نماز ڇڏي ڏنائون ۽ سڌن جي پٺيان لڳا پوءَ سگھو گمراھيءَ جي سزا لھندا.","translator":"Taj Mehmood Amroti"},{"aya":"060","id":2310,"locale":"sd","sura":"019","text":"پر جن توبه ڪئي ۽ ايمان آندو ۽ چڱا ڪم ڪيا سي بھشت ۾ گھڙندا ۽ مٿن ڪجھ ظلم نه ڪبو.","translator":"Taj Mehmood Amroti"},{"aya":"061","id":2311,"locale":"sd","sura":"019","text":"ھميشه جا باغ آھن جن لاءِ الله پنھنجي ٻانھن سان پرپٺ انجام ڪيو آھي، بيشڪ سندس انجام پھچڻو آھي.","translator":"Taj Mehmood Amroti"},{"aya":"062","id":2312,"locale":"sd","sura":"019","text":"اُن ۾ سلامتي کانسواءِ (ٻي) ڪا بيھودي ڳالھه نه ٻڌندا، ۽ منجھس اُنھن لاءِ صُبح ۽ سانجھيءَ جو سندين روزي آھي.","translator":"Taj Mehmood Amroti"},{"aya":"063","id":2313,"locale":"sd","sura":"019","text":"اِھو بھشت اُھو آھي جو پنھنجن ٻانھن مان جيڪو پرھيزگار بڻبو تنھن کي (اُن جو) وارث ڪنداسون.","translator":"Taj Mehmood Amroti"}],"metadata":{"itemsPerPage":7,"pages":14,"previousPage":"/sd/s019-8.json","nextPage":"/sd/s019-10.json"}}