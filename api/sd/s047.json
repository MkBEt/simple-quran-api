{"results":[{"aya":"001","id":4546,"locale":"sd","sura":"047","text":"جن ڪُفر ڪيو ۽ الله جي واٽ کان جھليو تن جي عملن کي (الله) چَٽ ڪيو.","translator":"Taj Mehmood Amroti"},{"aya":"002","id":4547,"locale":"sd","sura":"047","text":"۽ جن ايمان آندو ۽ چڱا ڪم ڪيا ۽ جيڪي مُحمّدؑ تي نازل ڪيو ويو ۽ اُھو سندن پالڻھار وٽان سچ آھي تنھن کي مڃيائون تن جون مدايون کائن ميٽيائين ۽ سندن حال کي سُڌاريائين.","translator":"Taj Mehmood Amroti"},{"aya":"003","id":4548,"locale":"sd","sura":"047","text":"اِھو ھن ڪري آھي جو ڪافر ڪُوڙ جي پٺيان لڳا ۽ مؤمن پنھنجي پالڻھار جي سچي دين جي پيروي ڪئي، اھڙيءَ طرح ماڻھن لاءِ سندن احوال بيان ڪندو آھي.","translator":"Taj Mehmood Amroti"},{"aya":"004","id":4549,"locale":"sd","sura":"047","text":"پوءِ جڏھن اوھين ڪافرن سان جنگ ڪريو تڏھن (انھن جون) گردنون ڪٽيو، تانجو جڏھن منجھن گھڻو رت ڇاڻ ڪيوَ تڏھن مضبوطيءَ سان قيد ٻڌو وري (قيد کان) پوءِ يا ته احسان ڪرڻ (سان ڇڏڻ) يا چَٽي وٺڻ (گھُرجي) تانجو جنگ پنھنجا ھٿيار رکي، اِھو (حُڪم) آھي، ۽ جيڪڏھن الله گھري ھا ته کائن بدلو وٺي ھا پر (گھرندو آھي) ته اوھان مان ڪن کي ڪن سان پرکي، ۽ جيڪي الله جي واٽ ۾ قتل ٿيا تن جا عمل ڪڏھن چَٽ نه ڪندو.","translator":"Taj Mehmood Amroti"},{"aya":"005","id":4550,"locale":"sd","sura":"047","text":"کين سڌو رستو ڏيکاريندو ۽ سندن حال سڌاريندو.","translator":"Taj Mehmood Amroti"},{"aya":"006","id":4551,"locale":"sd","sura":"047","text":"۽ کين اُنھيءَ بھشت ۾ داخل ڪندو جيڪو کين ڄاڻايو اٿس.","translator":"Taj Mehmood Amroti"},{"aya":"007","id":4552,"locale":"sd","sura":"047","text":"اي ايمان وارؤ جيڪڏھن اوھين الله (جي دين) جي مدد ڪندؤ ته (الله) اوھان جي مدد ڪندو ۽ اوھان جا قدم مُحڪم ڪندو.","translator":"Taj Mehmood Amroti"}],"metadata":{"itemsPerPage":7,"pages":6,"nextPage":"/sd/s047-2.json"}}