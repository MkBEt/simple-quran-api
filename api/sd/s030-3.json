{"results":[{"aya":"015","id":3424,"locale":"sd","sura":"030","text":"پوءِ جن ايمان آندو ۽ چڱا ڪم ڪيا سي باغن ۾ خوش ڪبا.","translator":"Taj Mehmood Amroti"},{"aya":"016","id":3425,"locale":"sd","sura":"030","text":"۽ جن ڪُفر ڪيو ۽ اسان جي آيتن کي ۽ قيامت جي ملڻ کي ڪوڙ ڄاتو سي عذاب ۾ حاضر ڪيل ھوندا.","translator":"Taj Mehmood Amroti"},{"aya":"017","id":3426,"locale":"sd","sura":"030","text":"پوءِ جنھن مھل سانجھي ڪريو ۽ جنھن مھل صبح ڪريو تنھن مھل الله جي پاڪائي بيان ڪريو.","translator":"Taj Mehmood Amroti"},{"aya":"018","id":3427,"locale":"sd","sura":"030","text":"۽ آسمانن ۽ زمين ۾ اُن جي ساراھ آھي ۽ پوئين پھر ۽ جنھن مھل منجھند ڪريو (تنھن مھل به پاڪائي بيان ڪريو).","translator":"Taj Mehmood Amroti"},{"aya":"019","id":3428,"locale":"sd","sura":"030","text":"مُئي مان جيئرو ڪڍندو آھي ۽ جيئري مان مئو ڪڍندو آھي ۽ زمين کي ان جي مرڻ کانپوءِ جياريندو آھي، ۽ اھڙي طرح (اوھين قبرن مان) ڪڍبؤ.","translator":"Taj Mehmood Amroti"},{"aya":"020","id":3429,"locale":"sd","sura":"030","text":"۽ سندس نشانين مان ھيءُ آھي جو اوھان کي مٽيءَ مان بڻايائين وري اُنھيءَ مھل اوھين ماڻھو ٿي گھمو ڦرو ٿا.","translator":"Taj Mehmood Amroti"},{"aya":"021","id":3430,"locale":"sd","sura":"030","text":"۽ سندس نشانين مان ھيءُ (به) آھي جو اوھان جي جنس مان اوھان لاءِ زالون پيدا ڪيائين ته انھن سان آرام وٺو ۽ اوھان جي وچ ۾ پيار ۽ ٻاجھ پيدا ڪيائين، بيشڪ ھن ۾ اُنھيءَ قوم لاءِ نشانيون آھن جيڪي ڌيان رکندا آھن.","translator":"Taj Mehmood Amroti"}],"metadata":{"itemsPerPage":7,"pages":9,"previousPage":"/sd/s030-2.json","nextPage":"/sd/s030-4.json"}}