{"results":[{"aya":"092","id":1565,"locale":"sd","sura":"011","text":"(شعيب) چيو ته اي منھنجي قوم اوھان وٽ منھنجو ڪڙم الله کان وڌيڪ پيارو آھي ڇا؟ ۽ اُن (الله جي حُڪم) کي پنھنجي پٺيءَ پويان اُڇلي ڇڏيو اٿوَ، تحقيق جيڪي ڪندا آھيو سو منھنجي پالڻھار جي قابو ۾ آھي.","translator":"Taj Mehmood Amroti"},{"aya":"093","id":1566,"locale":"sd","sura":"011","text":"۽ اي منھنجي قوم اوھين پنھنجي پر تي عمل ڪريو آءٌ (به) عمل ڪندڙ آھيان، سگھوئي ڄاڻندؤ ته ڪنھن کي عذاب پھچي ٿو جو کيس خوار ڪندو ۽ جيڪو ڪوڙو آھي تنھن کي به، ۽ انتظار ڪريو آءٌ (به) اوھان سان گڏ انتظار ڪندڙ آھيان.","translator":"Taj Mehmood Amroti"},{"aya":"094","id":1567,"locale":"sd","sura":"011","text":"۽ جنھن مھل اسان جو عذاب آيو تنھن مھل شعيبؑ کي ۽ جن ساڻس ايمان آندو ھو تن کي پنھنجي ٻاجھ سان بچايوسون، ۽ ظالمن کي سخت ڪڙڪي (اچي) پڪڙيو پوءِ پنھنجن گھرن ۾ گوڏن ڀر مري ويا.","translator":"Taj Mehmood Amroti"},{"aya":"095","id":1568,"locale":"sd","sura":"011","text":"ڄڻڪ منجھن رھيا ئي نه ھوا، خبردار مدين وارن تي ڦِٽ ھجي جھڙي ثمود قوم تي لعنت ٿي.","translator":"Taj Mehmood Amroti"},{"aya":"096","id":1569,"locale":"sd","sura":"011","text":"۽ بيشڪ موسىٰ کي پنھنجين نشانين ۽ پڌري حُجّت سان موڪليوسون.","translator":"Taj Mehmood Amroti"},{"aya":"097","id":1570,"locale":"sd","sura":"011","text":"فرعون ۽ سندس سردارن ڏانھن پوءِ (سڀ ماڻھو) فرعون جي حُڪم جي پويان لڳا، ۽ فرعون جو حُڪم سڌو نه ھو.","translator":"Taj Mehmood Amroti"},{"aya":"098","id":1571,"locale":"sd","sura":"011","text":"قيامت جي ڏينھن (فرعون) پنھنجي قوم جو اڳواڻ ٿيندو پوءِ کين باھ ۾ گھيڙيندو، ۽ جنھن گھٽ ۾ گھيڙيا ويندا سو بڇڙو آھي.","translator":"Taj Mehmood Amroti"}],"metadata":{"itemsPerPage":7,"pages":18,"previousPage":"/sd/s011-13.json","nextPage":"/sd/s011-15.json"}}