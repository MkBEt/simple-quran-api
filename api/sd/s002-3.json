{"results":[{"aya":"015","id":22,"locale":"sd","sura":"002","text":"الله ساڻن چٿر ڪندو آھي ۽ انھن کي پنھنجي سرڪشي ۾ ڊيگھ ڏيندو آھي جو عقل جا انڌا آھن.","translator":"Taj Mehmood Amroti"},{"aya":"016","id":23,"locale":"sd","sura":"002","text":"اِھي اُھي آھن جن ھدايت جي بدران گمراھي ڳڌي، پوءِ سندن واپار کين فائدو نه ڏنو ۽ نڪي اُھي ھدايت وارا ٿيا.","translator":"Taj Mehmood Amroti"},{"aya":"017","id":24,"locale":"sd","sura":"002","text":"سندن مثال انھيءَ جي مثال جھڙو آھي جنھن باھ ٻاري، پوءِ جنھن مھل باھ پنھنجي آس پاس کي روشن ڪيو (تنھن مھل) الله سندن سوجھرو اجھايو ۽ کين اونداھيءَ ۾ ڇڏي ڏنائين جو نه ڏسن.","translator":"Taj Mehmood Amroti"},{"aya":"018","id":25,"locale":"sd","sura":"002","text":"(اُھي) ٻوڙا، گونگا، انڌا آھن پوءِ اُھي نه موٽندا.","translator":"Taj Mehmood Amroti"},{"aya":"019","id":26,"locale":"sd","sura":"002","text":"يا (سندن مثال اُنھي) آسماني برسات (وارن) جھڙو آھي جنھن ۾ اونداھيون ۽ گوڙ ۽ وڄ ھجي، اُھي پنھنجيون آڱريون پنھنجن ڪنن ۾، ڪڙڪن کان موت جي ڀَو ڪري وجھن، ۽ الله ڪافرن کي گھيرو ڪندڙ آھي.","translator":"Taj Mehmood Amroti"},{"aya":"020","id":27,"locale":"sd","sura":"002","text":"وڄ سندن اکين (جي سوجھري کي) اُمالڪ کسڻ تي ھُجي، جڏھن انھن لاءِ چمڪي ته منجھس ھلن ٿا، ۽ جڏھن مٿن اوندھ ڪري تڏھن بيھي رھن ٿا، ۽ جيڪڏھن الله گھري ته سندن اکيون ۽ سندن ڪن ضرور وڃائي ڇڏي، بيشڪ الله سڀ ڪنھن شيء تي وس وارو آھي.","translator":"Taj Mehmood Amroti"},{"aya":"021","id":28,"locale":"sd","sura":"002","text":"اي ماڻھؤ پنھنجي انھيءَ پالڻھار جي عبادت ڪريو جنھن اوھان کي ۽ جي اوھان کان اڳ هُئا تن کي پيدا ڪيوته مانَ اوھين ڊڄو.","translator":"Taj Mehmood Amroti"}],"metadata":{"itemsPerPage":7,"pages":41,"previousPage":"/sd/s002-2.json","nextPage":"/sd/s002-4.json"}}