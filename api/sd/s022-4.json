{"results":[{"aya":"022","id":2617,"locale":"sd","sura":"022","text":"جڏھن ڪڏھن منجھانئس ڏک جي ڪري نڪرڻ گھُرندا تڏھن منجھس ورائبا، ۽ (چيو ويندن ته) سڙڻ جو عذاب چکو.","translator":"Taj Mehmood Amroti"},{"aya":"023","id":2618,"locale":"sd","sura":"022","text":"بيشڪ جن ايمان آندو ۽ چڱا ڪم ڪيا تن کي الله اھڙن باغن ۾ داخل ڪندو جن جي ھيٺان واھيون پيون وھنديون منجھن سون جا زيور ۽ موتي پارائبا، ۽ منجھن سندين پوشاڪ پَٽَ جي ھوندي.","translator":"Taj Mehmood Amroti"},{"aya":"024","id":2619,"locale":"sd","sura":"022","text":"۽ (دُنيا ۾) کين چڱي ڳالھ ڏانھن رستو ڏيکاريو ويو ھو، ۽ الله ساراھيل جي واٽ ڏانھن رستي لاتا ويا ھوا.","translator":"Taj Mehmood Amroti"},{"aya":"025","id":2620,"locale":"sd","sura":"022","text":"بيشڪ جن ڪفر ڪيو ۽ (ماڻھن کي) الله جي واٽ ۽ اُنھي تعظيم واريءَ مسجد کان جھليندا آھن جا ماڻھن لاءِ بڻائي سون جنھن ۾ شھري ۽ ٻھراڙيءَ وارا ھڪ جھڙا آھن، ۽ جيڪو منجھس ظلم سان زيادتيءَ جو ارادو ڪندو تنھن کي ڏکوئيندڙ عذاب چکائينداسون.","translator":"Taj Mehmood Amroti"},{"aya":"026","id":2621,"locale":"sd","sura":"022","text":"۽ (ياد ڪر) جڏھن ابراھيم لاءِ بَيۡتُ الله جو ھنڌ مقرّر ڪيوسون، (۽ سمجھايوسون) ته مون سان ڪنھن کي شريڪ نه ڪر ۽ منھنجي گھر کي طواف ڪندڙن ۽ بيھندڙن ۽ رڪوع ڪندڙن (۽) سجدي ڪندڙن لاءِ پاڪ رک.","translator":"Taj Mehmood Amroti"},{"aya":"027","id":2622,"locale":"sd","sura":"022","text":"۽ ماڻھن ۾ حج جو پڙھو ڏي ته توڏانھن پيادا ۽ ڏٻرن اُٺن تي چڙھي ايندا جو ڏورين واٽن کان (ھِن لاءِ) ايندا.","translator":"Taj Mehmood Amroti"},{"aya":"028","id":2623,"locale":"sd","sura":"022","text":"ته پنھنجي فائدي جي ھنڌ تي پھچن ۽ ڍورن مان جيڪا روزي کين الله ڏني تنھن تي ڄاڻايلن ڏينھن ۾ (ذبح مھل) الله جو نالو ياد ڪن، پوءِ انھن منجھان (پاڻ به) کائو ۽ عاجز فقير کي به کارايو.","translator":"Taj Mehmood Amroti"}],"metadata":{"itemsPerPage":7,"pages":12,"previousPage":"/sd/s022-3.json","nextPage":"/sd/s022-5.json"}}