{"results":[{"aya":"071","id":4396,"locale":"sd","sura":"043","text":"مٿن سون جون رڪيبيون ۽ آبخورا ڦيرائبا، ۽ جيڪي دليون گھرنديون ۽ (جنھن جي ڏسڻ کان) اکيون ٺرنديون سو منجھس ھوندو، اوھين منجھس سدائين رھندؤ.","translator":"Taj Mehmood Amroti"},{"aya":"072","id":4397,"locale":"sd","sura":"043","text":"۽ ھي اُھو بھشت آھي جنھن جو اوھان کي انھي سببان وارث ڪيو ويو جو اوھين (چڱا) ڪم ڪندا ھيؤ.","translator":"Taj Mehmood Amroti"},{"aya":"073","id":4398,"locale":"sd","sura":"043","text":"منجھس اوھان لاءِ گھڻا ميوا آھن جن منجھان پيا ٿا کائو.","translator":"Taj Mehmood Amroti"},{"aya":"074","id":4399,"locale":"sd","sura":"043","text":"بيشڪ ڏوھي دوزخ جي عذاب ۾ سدائين رھڻ وارا آھن.","translator":"Taj Mehmood Amroti"},{"aya":"075","id":4400,"locale":"sd","sura":"043","text":"کائن عذاب ھلڪو نه ڪبو ۽ اُھي منجھس نا اُميد (ٿي) رھندا.","translator":"Taj Mehmood Amroti"},{"aya":"076","id":4401,"locale":"sd","sura":"043","text":"۽ مٿن ظلم نه ڪيوسون پر اُھي پاڻ ظالم ھوا.","translator":"Taj Mehmood Amroti"},{"aya":"077","id":4402,"locale":"sd","sura":"043","text":"۽ (دوزخ جي دربان کي) سڏيندا ته اي مالڪ جڳائي ته تنھنجو پالڻھار اسان تي (موت جو) حڪم ڪري (ته عذاب کان ڇُٽون، مالڪ) چوندو ته بيشڪ اوھين ھميشه رھڻ وارا آھيو.","translator":"Taj Mehmood Amroti"}],"metadata":{"itemsPerPage":7,"pages":13,"previousPage":"/sd/s043-10.json","nextPage":"/sd/s043-12.json"}}