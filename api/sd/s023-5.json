{"results":[{"aya":"029","id":2702,"locale":"sd","sura":"023","text":"۽ چؤ ته اي منھنجا پالڻھار مون کي برڪت واري ھنڌ لاھ ۽ تون (سڀ کان) چڱو لاھيندڙ آھين.","translator":"Taj Mehmood Amroti"},{"aya":"030","id":2703,"locale":"sd","sura":"023","text":"بيشڪ ھن (قِصّي) ۾ نشانيون آھن ۽ بيشڪ اسين پرکڻ وارا ھواسون.","translator":"Taj Mehmood Amroti"},{"aya":"031","id":2704,"locale":"sd","sura":"023","text":"وري کانئن پوءِ ٻيو جُڳ پيدا ڪنداسون.","translator":"Taj Mehmood Amroti"},{"aya":"032","id":2705,"locale":"sd","sura":"023","text":"پوءِ منجھن ھڪ پيغمبر اُنھن (جي قبيلي) مان موڪليوسون (تنھن چين) ته الله جي عبادت ڪريو اُن کانسواءِ اوھانجو ڪو معبود نه آھي، پوءِ ڇونه ڊڄندا آھيو؟","translator":"Taj Mehmood Amroti"},{"aya":"033","id":2706,"locale":"sd","sura":"023","text":"۽ سندس قوم مان جن سردارن ڪفر ڪيو ۽ آخرت جي ملڻ کي ڪوڙ ڀانيو ۽ کين دنيا جي حياتيءَ ۾ آسودو به ڪيو ھوسون تن چيو ته ھيءُ (پيغمبر) رڳو اوھان جھڙو ماڻھو آھي (جو) جنھن (قسم) منجھان (اوھين) کائيندا آھيو تنھن مان (اُھو به) کائيندو آھي ۽ جنھن (قسم) منجھان اوھين پيئندا آھيو تنھن مان (اُھو به) پيئندو آھي.","translator":"Taj Mehmood Amroti"},{"aya":"034","id":2707,"locale":"sd","sura":"023","text":"۽ جيڪڏھن پاڻ جھڙي ماڻھوءَ جو چيو مڃيندؤ ته اوھين ان مھل ڇيئي وارا ٿيندؤ.","translator":"Taj Mehmood Amroti"},{"aya":"035","id":2708,"locale":"sd","sura":"023","text":"اوھان سان انجام ڪندو آھي ڇا ته جڏھن (اوھين) مرندؤ ۽ مٽي ۽ ھڏا ٿيندؤ (تڏھن) اوھين ٻاھر ڪڍبؤ؟","translator":"Taj Mehmood Amroti"}],"metadata":{"itemsPerPage":7,"pages":17,"previousPage":"/sd/s023-4.json","nextPage":"/sd/s023-6.json"}}