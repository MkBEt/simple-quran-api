{"results":[{"aya":"064","id":1018,"locale":"sd","sura":"007","text":"پوءِ کيس ڪوڙو ڀانيائون پوءِ اُن کي ۽ جيڪي ساڻس ھُيا تن کي ٻيڙيءَ ۾ بچايوسون ۽ اسان جي آيتن کي جن ڪُوڙ ڄاتو تن کي ٻوڙيوسون، ڇوته اُھا انڌي قوم ھُئي.","translator":"Taj Mehmood Amroti"},{"aya":"065","id":1019,"locale":"sd","sura":"007","text":"۽ عاد (قوم) ڏانھن سندن ڀاءُ ھود (پيغمبر ڪري موڪليوسون) چيائين ته اي منھنجي قوم الله جي عبادت ڪريو اُن (الله) کانسواءِ ڪو ٻيو اوھان جو خُدا نه آھي، پوءِ ڇونه ڊڄندا آھيو؟","translator":"Taj Mehmood Amroti"},{"aya":"066","id":1020,"locale":"sd","sura":"007","text":"سندس قوم مان ڪافرن سردارن چيو ته اسين بلاشڪ توکي بي سمجھيءَ ۾ ڏسندا آھيون ۽ اسين بلاشڪ توکي ڪوڙن مان ڀائيندا آھيون.","translator":"Taj Mehmood Amroti"},{"aya":"067","id":1021,"locale":"sd","sura":"007","text":"چيائين ته اي منھنجي قوم مونکي ڪابه بي سمجھي ڪونھي پر آءٌ جھانن جي پالڻھار جو موڪليل آھيان.","translator":"Taj Mehmood Amroti"},{"aya":"068","id":1022,"locale":"sd","sura":"007","text":"اوھان کي پنھنجي پالڻھار جو پيغام پھچايان آءٌ اوھان لاءِ امين نصيحت ڪندڙ آھيان.","translator":"Taj Mehmood Amroti"},{"aya":"069","id":1023,"locale":"sd","sura":"007","text":"(ھِن ڳالھ جو) عجب لڳو ڇا جو اوھان جي پالڻھار کان اوھان مان ھڪ مڙس جي ھٿان سمجھاڻي ھن لاءِ اوھان وٽ آئي ته اوھان کي ڊيڄاري؟ ۽ (اوھين اُھو وقت به) ياد ڪريو جڏھن اوھان کي نُوح جي قوم کان پوءِ (سندن) پيڙھي تي وھاريائين ۽ اوھان جي جُسن ۾ سگھ وڌايائين، تنھنڪري الله جون نعمتون ياد ڪريو ته مانَ اوھين ڇٽو.","translator":"Taj Mehmood Amroti"},{"aya":"070","id":1024,"locale":"sd","sura":"007","text":"چيائون ته (تون) ھن لاءِ اسان وٽ آيو آھين ڇا؟ ته رڳو ھڪ الله جي عبادت ڪريون ۽ اسانجا ابا ڏاڏا جن کي پوڄيندا ھئا تن کي ڇڏي ڏيون؟ جيڪڏھن تون سچو آھين ته جنھن (عذاب) کان اسانکي ڊيڄارين ٿو سو آڻ.","translator":"Taj Mehmood Amroti"}],"metadata":{"itemsPerPage":7,"pages":30,"previousPage":"/sd/s007-9.json","nextPage":"/sd/s007-11.json"}}