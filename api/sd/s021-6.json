{"results":[{"aya":"036","id":2519,"locale":"sd","sura":"021","text":"۽ جڏھن ڪافر توکي ڏسندا آھن تڏھن توکي رڳو ٺـٺولي ڪري وٺندا آھن، (۽ چوندا آھن) ته ھيءُ اُھو آھي ڇا جيڪو اوھان جي معبودن (جي عيبن) جو ذڪر ڪندو آھي، ۽ اُھي الله ياد ڪرڻ کان انڪار ڪندا آھن.","translator":"Taj Mehmood Amroti"},{"aya":"037","id":2520,"locale":"sd","sura":"021","text":"ماڻھو اُٻھر مان بڻايو ويو آھي، سگھو پنھنجون نشانيون اوھان کي ڏيکاريندس پوءِ مون کان عذاب جلد نه گھرو.","translator":"Taj Mehmood Amroti"},{"aya":"038","id":2521,"locale":"sd","sura":"021","text":"۽ چون ٿا ته جيڪڏھن اوھين سچا آھيو ته اُھو انجام ڪڏھن ٿيندو؟","translator":"Taj Mehmood Amroti"},{"aya":"039","id":2522,"locale":"sd","sura":"021","text":"جيڪڏھن ڪافر اُن وقت کي ڄاڻن ھا جنھن مھل نڪي پنھنجن منھن ۽ نڪي پنھنجين پٺين کان باھ کي جھلي سگھندا ۽ نڪي کين مدد ڏبي (ته ائين نه چون ھا).","translator":"Taj Mehmood Amroti"},{"aya":"040","id":2523,"locale":"sd","sura":"021","text":"بلڪ (اھا گھڙي) وٽن اوچتو ايندي پوءِ کين حيران ڪندي پوءِ نڪي اُھا ٽاري سگھندا ۽ نڪي کين مُھلت ڏبي.","translator":"Taj Mehmood Amroti"},{"aya":"041","id":2524,"locale":"sd","sura":"021","text":"۽ بيشڪ توکان اڳ پيغمبرن سان ٺـٺوليون ڪيون ويون پوءِ منجھائن جن ٺـٺوليون ڪيون تن تي اُھو عذاب اُلٽيو جنھن سان ٺـٺوليون ڪندا ھوا.","translator":"Taj Mehmood Amroti"},{"aya":"042","id":2525,"locale":"sd","sura":"021","text":"(اي پيغمبر کين) چؤ ته رات ۽ ڏينھن ۾ ٻاجھاري (الله جي عذاب) کان ڪير اوھان جي نگھباني ڪندو آھي، بلڪ اُھي، پنھنجي پالڻھار جي ياد ڪرڻ کان منھن موڙيندا آھن.","translator":"Taj Mehmood Amroti"}],"metadata":{"itemsPerPage":7,"pages":16,"previousPage":"/sd/s021-5.json","nextPage":"/sd/s021-7.json"}}