{"results":[{"aya":"029","id":3689,"locale":"bn","sura":"035","text":"যারা আল্লাহর কিতাব পাঠ করে, নামায কায়েম করে, এবং আমি যা দিয়েছি, তা থেকে গোপনে ও প্রকাশ্যে ব্যয় করে, তারা এমন ব্যবসা আশা কর, যাতে কখনও লোকসান হবে না।","translator":"Muhiuddin Khan"},{"aya":"030","id":3690,"locale":"bn","sura":"035","text":"পরিণামে তাদেরকে আল্লাহ তাদের সওয়াব পুরোপুরি দেবেন এবং নিজ অনুগ্রহে আরও বেশী দেবেন। নিশ্চয় তিনি ক্ষমাশীল, গুণগ্রাহী।","translator":"Muhiuddin Khan"},{"aya":"031","id":3691,"locale":"bn","sura":"035","text":"আমি আপনার প্রতি যে কিতাব প্রত্যাদেশ করেছি, তা সত্য-পূর্ববর্তী কিতাবের সত্যায়ন কারী নিশ্চয় আল্লাহ তাঁর বান্দাদের ব্যাপারে সব জানেন, দেখেন।","translator":"Muhiuddin Khan"},{"aya":"032","id":3692,"locale":"bn","sura":"035","text":"অতঃপর আমি কিতাবের অধিকারী করেছি তাদেরকে যাদেরকে আমি আমার বান্দাদের মধ্য থেকে মনোনীত করেছি। তাদের কেউ কেউ নিজের প্রতি অত্যাচারী, কেউ মধ্যপন্থা অবলম্বনকারী এবং তাদের মধ্যে কেউ কেউ আল্লাহর নির্দেশক্রমে কল্যাণের পথে এগিয়ে গেছে। এটাই মহা অনুগ্রহ।","translator":"Muhiuddin Khan"},{"aya":"033","id":3693,"locale":"bn","sura":"035","text":"তারা প্রবেশ করবে বসবাসের জান্নাতে। তথায় তারা স্বর্ণনির্মিত, মোতি খচিত কংকন দ্বারা অলংকৃত হবে। সেখানে তাদের পোশাক হবে রেশমের।","translator":"Muhiuddin Khan"},{"aya":"034","id":3694,"locale":"bn","sura":"035","text":"আর তারা বলবে-সমস্ত প্রশংসা আল্লাহর, যিনি আমাদের দূঃখ দূর করেছেন। নিশ্চয় আমাদের পালনকর্তা ক্ষমাশীল, গুণগ্রাহী।","translator":"Muhiuddin Khan"},{"aya":"035","id":3695,"locale":"bn","sura":"035","text":"যিনি স্বীয় অনুগ্রহে আমাদেরকে বসবাসের গৃহে স্থান দিয়েছেন, তথায় কষ্ট আমাদেরকে স্পর্শ করে না এবং স্পর্শ করে না ক্লান্তি।","translator":"Muhiuddin Khan"}],"metadata":{"itemsPerPage":7,"pages":7,"previousPage":"/bn/s035-4.json","nextPage":"/bn/s035-6.json"}}