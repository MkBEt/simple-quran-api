{"results":[{"aya":"071","id":1667,"locale":"tt","sura":"012","text":"Йусуфның агалары кычкыручыга каршы килеп: \"Нәрсә югалттыгыз\", – сорадылар.","translator":"Yakub Ibn Nugman"},{"aya":"072","id":1668,"locale":"tt","sura":"012","text":"Әйттеләр: \"Патшаның савытын югалттык, аны табып китергән кешегә бер дөя йөге ашлык бирелә вә ул ашлыкны тапшырырга мин өстемә аламын\".","translator":"Yakub Ibn Nugman"},{"aya":"073","id":1669,"locale":"tt","sura":"012","text":"Әйттеләр: \"Үзегез беләсез, валлаһи без Мысыр җиренә бозыклык кылырга килмәдек һәм без караклар да түгелбез\".","translator":"Yakub Ibn Nugman"},{"aya":"074","id":1670,"locale":"tt","sura":"012","text":"Артларыннан килүчеләр әйттеләр: \"Әгәр урламадык дигән сүзегез ялган булса, ягъни савыт сездән табылса, урлаучының җәзасы нәрсә булыр?\"","translator":"Yakub Ibn Nugman"},{"aya":"075","id":1671,"locale":"tt","sura":"012","text":"Әйттеләр: \"Аның җәзасы шул булыр ки, савыт кем йөгеннән табылса, шул кеше үзе патшага кол булыр. Залимнәргә без мөселманлар шундый җәза бирәбез. Йөкләрен тентү өчен барын да борып, Йусуф алдына алып килделәр.","translator":"Yakub Ibn Nugman"},{"aya":"076","id":1672,"locale":"tt","sura":"012","text":"Йусуф Биняминнән башка кардәшләренең йөкләреннән башлады тентүне, соңра савытны Бинямин йөгеннән табып алды. Шулай итеп, Бинямин, урлаган исемен күтәреп, Йусуф кулында калды. Кардәшен алып калыр өчен Без Йусуфка шулай хәйлә кылдырдык, Мысыр патшасының дине хөкеменчә Йусуф кардәшен алып калырга кадир түгел иде, чөнки аның динендә каракны кол итеп алып калырга ярамый иде. Әмма Ягькуб г-м шәригатеңдә каракны кол итеп алу хөкеме бар иде, шуның өчен Йусуф урлаучының җәзасын кардәшләреннән әйттерде. Ләкин Йусуф Аллаһ теләге белән хәйлә кылды, Үзебез теләгән кешене гыйлем вә хикмәт белән дәрәҗәләргә күтәрербез, һәр белем иясе кешедән өстен белемле кеше булыр.","translator":"Yakub Ibn Nugman"},{"aya":"077","id":1673,"locale":"tt","sura":"012","text":"Кардәшләре әйттеләр: \"Бинямин урласа урлар, шул аларда ул гадәт бар, моннан элек аның кардәше Йусуф та урлаган иде. Йусуф аларның сүзләренә җавап бирмичә күңелендә саклады вә күңеленнән әйтте: \"Сез Йусуфка караганда яманыраксыз, сезнең миңа ялган ялалар япканыгызны Аллаһу тәгалә белә\".","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s012-10.json","nextPage":"/tt/s012-12.json"}}