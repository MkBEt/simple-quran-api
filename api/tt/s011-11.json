{"results":[{"aya":"071","id":1544,"locale":"tt","sura":"011","text":"Ибраһим г-мнең хатыны да шунда аяк өстендә иде, хатыны Ибраһимның куркуыннан көлде, сөенеч хәбәр бирдек, ул хатынга Исхак исемле бала тудырмагы белән вә Исхактан Ягъкуб исемле бала булыр, дип.","translator":"Yakub Ibn Nugman"},{"aya":"072","id":1545,"locale":"tt","sura":"011","text":"Ул – хатын әйтте: \"Вәй нинди ґәҗәб! Карт карчык булганым хәлдә бала тудырырмынмы? Ошбу минем ирем дә карт инде, без карт кешеләрдән бала булмагы бер ґәҗәп эштер.","translator":"Yakub Ibn Nugman"},{"aya":"073","id":1546,"locale":"tt","sura":"011","text":"Фәрештәләр әйттеләр: \"Аллаһу тәгаләнең кодрәтенә гаҗәпләнәсезме? Ий пәйгамбәрлек заһир булган өй кешеләре! Сезгә Аллаһуның рәхмәте вә бәрәкәте булачак. Ул – Аллаһ эшләгән эшләрендә макталырга тиешле булган бик олугъ бер зат\".","translator":"Yakub Ibn Nugman"},{"aya":"074","id":1547,"locale":"tt","sura":"011","text":"Ибраһим г-мнән курку беткәч һәм аңа бала булачагы белән шатлыклы хәбәр дә булгач, Лут кауме хакында безнең белән бәхәсләшәдер, ягъни фәрештәләр Лут каумен һәлак итәбез дигәч, бит алар арасында мөселманнары да бар, аларны да һәлак итәсезме, дип.","translator":"Yakub Ibn Nugman"},{"aya":"075","id":1548,"locale":"tt","sura":"011","text":"Тәхкыйк Ибраһим шәфкатьле вә Аллаһудан куркып әһ-вәһ итүче һәм тәүбә белән Аллаһуга кайтучы.","translator":"Yakub Ibn Nugman"},{"aya":"076","id":1549,"locale":"tt","sura":"011","text":"Җәбраил г-м әйтте: \"Ий Ибраһим! Лут кауме хакында бәхәсләшүдән туктагыл, тәхкыйк Раббыңнан аларга ґәзаб белән әмер килде, шиксез аларга ґәзаб килүчедер, инде ул килүче ґәзаб алардан һич тә кире китмәс.","translator":"Yakub Ibn Nugman"},{"aya":"077","id":1550,"locale":"tt","sura":"011","text":"Илче фәрештәләребез Лут хозурына килгәч, Лут фәрештәләр хакында кайгыга калды, чөнки фәрештәләр бик чибәр егетләр кыяфәтендә килделәр. Лут аларның фәрештә икәнлекләрен белмәде, хәтта алар хакында күкрәге кысылды, күңеле сынды вә әйтте: \"Бу көн авыр көн, ни булыр инде\". Лутның бер явыз хатыны: \"Лутка бик чибәр кунак егетләре килде, барып файдаланыгыз\", – дип залимнәр арасына хәбәр таратты.","translator":"Yakub Ibn Nugman"}],"metadata":{"itemsPerPage":7,"pages":18,"previousPage":"/tt/s011-10.json","nextPage":"/tt/s011-12.json"}}