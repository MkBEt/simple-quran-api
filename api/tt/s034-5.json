{"results":[{"aya":"029","id":3635,"locale":"tt","sura":"034","text":"Кәферләр ахмаклыкларыннан сез куркыта торган кыямәт кайчан була, әгәр дөрес сөйләсәгез, безгә әйтегез, диләр.","translator":"Yakub Ibn Nugman"},{"aya":"030","id":3636,"locale":"tt","sura":"034","text":"Син аларга әйт: \"Аллаһ хозурында сезнең өчен вәгъдә ителгән бер көн бар ки, ул көндә сезгә ґәзаб ирешер, ул кыямәт көне бер сәгать алдан килмәс вә соңга калмас.\"","translator":"Yakub Ibn Nugman"},{"aya":"031","id":3637,"locale":"tt","sura":"034","text":"Кәферләр әйттеләр: \"Без бу Коръәнгә һәм элек иңдерелгән китапларга да ышанмыйбыз\", – дип. Әгәр син ул залимнәрнең Аллаһу хозурында хисап өчен туктаганнарын күрсәң, вә сүзләрен ишетсәң, азган олугъларга ияреп азган түбән халык әйтерләр: \"Ий сез, безне аздыручы тәкәббер олугъларыбыз, әгәр сез дөньяда булмаган булсагыз иде, әлбәттә, без Коръән белән гамәл кылып хак мөэмин булган булыр идек\", – дип.","translator":"Yakub Ibn Nugman"},{"aya":"032","id":3638,"locale":"tt","sura":"034","text":"Тәкәбберләнүче олугълары үзләре ияртеп аздырган түбән халыкка әйттеләр: \"Әйә без сезне иманнан һәм Коръән белән гамәл кылудан туктаттыкмы? Бәлки сез үзегез Аллаһудан Коръән иңеп, пәйгамбәр килгәннән соң аларны инкяр итеп имансыз булдыгыз\", – дип.","translator":"Yakub Ibn Nugman"},{"aya":"033","id":3639,"locale":"tt","sura":"034","text":"Янә иярүчеләре ияртүче тәкәбберләнүче олугъларына әйтерләр: \"Бәлки сезнең кич вә көндез Аллаһуга, Ислам диненә каршы сөйләвегез һәм хакка каршы төрле мәкерләрегез, безне Аллаһуга иман китереп Коръән белән гамәл кылудан тыйды, һәм Аллаһуга иман китермәскә безгә әмер итә идегез, дәхи сынымларны Аллаһуга тиң итәргә боера идегез\", – дип. Ияртүче олугълары да, иярүчеләре дә ґәзабны күргәч, үкенүләрен бер-берсеннән яшерерләр. Коръән белән гамәл, кылмыйча кәфер булган кешеләрнең муеннарына кыямәт көнендә уттан булган богаулар тагарбыз, алар тиешсезгә җәза кычынмасыннар, мәгәр кылган явызлыклары өчен җәза кылынырлар.","translator":"Yakub Ibn Nugman"},{"aya":"034","id":3640,"locale":"tt","sura":"034","text":"Әгәр бер шәһәр халкына ґәзаб белән куркытучы пәйгамбәр җибәрсәк, ул шәһәрнең нигъмәт эчендә булган хуҗалары, без сез китергән дингә ышанмыйбыз, дип җавап бирделәр.","translator":"Yakub Ibn Nugman"},{"aya":"035","id":3641,"locale":"tt","sura":"034","text":"Янә ул кәферләр әйттеләр: \"Безнең балаларыбыз һәм малларыбыз күбрәктер, кыямәт көнендә без ґәзаб ителмәбез\", – дип.","translator":"Yakub Ibn Nugman"}],"metadata":{"itemsPerPage":7,"pages":8,"previousPage":"/tt/s034-4.json","nextPage":"/tt/s034-6.json"}}