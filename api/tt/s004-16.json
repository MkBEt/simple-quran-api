{"results":[{"aya":"106","id":599,"locale":"tt","sura":"004","text":"Янә Аллаһуның ярлыкавын сора! Әлбәттә, Аллаһ ярлыкаучы, рәхмәт кылучы булды.","translator":"Yakub Ibn Nugman"},{"aya":"107","id":600,"locale":"tt","sura":"004","text":"Янә үзләренә хыянәт иткән кешеләрне һәм ялганчыларны яклап тартышма, аларның эшен дөрескә санама! Бит Аллаһ хыянәтче гөнаһкәр кешеләрне һич тә сөйми.","translator":"Yakub Ibn Nugman"},{"aya":"108","id":601,"locale":"tt","sura":"004","text":"Хыянәтче кешеләр урлаган әйберләрен яки башка яман эшләрен кешеләрдән яшерәләр, ләкин Аллаһудан яшерә алмаслар, хәлбуки аларның хыянәтләрен карап торыр өчен Аллаһ алар белән бергәдер, кич белән Аллаһ риза булмый торган сүзләрне сөйләгән вакытларыңда. Әлбәттә, Аллаһ хыянәтчеләрнең эшләрен чорнап алучы.","translator":"Yakub Ibn Nugman"},{"aya":"109","id":602,"locale":"tt","sura":"004","text":"Ий сез ошбу хыянәтче, ялганчы монафикъларны яклаучылар! \"Аларның гаебе юк\", – дип хакка каршы тартыштыгыз дөньяда. Ахирәттә аларны яклап, Аллаһ белән кем тартышыр? Яки аларны химая кылыр өчен кыямәт көнендә алар файдасына кем вәкил булыр? Юк! Аларны яклаучы булмас!","translator":"Yakub Ibn Nugman"},{"aya":"110","id":603,"locale":"tt","sura":"004","text":"Берәү яман эшләр кылса яки үзенә золым итсә, соңыннан тәүбә итеп Аллаһудан ярлыкауны сораса, әлбәттә, Аллаһуны ярлыкаучы һәм шәфкать итүче табар.","translator":"Yakub Ibn Nugman"},{"aya":"111","id":604,"locale":"tt","sura":"004","text":"Берәү гөнаһны кәсеп итсә, фәкать үзе өчен зарарны кәсеп иткән буладыр. Бит Аллаһ гөнаһ кылучыны белеп хөкем итүче булды.","translator":"Yakub Ibn Nugman"},{"aya":"112","id":605,"locale":"tt","sura":"004","text":"Янә берәү хаталыкларны вә гөнаһларны күп кәсеп итсә, соңра гаепсез кешеләрне төһмәт кылса, ягъни үзенең гаебе белән башкаларны гаепләргә тырышса, дөреслектә ул ачык боһтанны һәм зур гөнаһны йөкләп алды.","translator":"Yakub Ibn Nugman"}],"metadata":{"itemsPerPage":7,"pages":26,"previousPage":"/tt/s004-15.json","nextPage":"/tt/s004-17.json"}}