{"results":[{"aya":"036","id":43,"locale":"tt","sura":"002","text":"Иблис, бу агач җимешен ашасагыз җәннәттә мәңге каласыз, дип, аларны алдады, алар Иблис сүзенә ияреп, җимешне ашап алдандылар. Иблис аларны җәннәттән чыгарып андагы нигъмәтләрдән аерды. Моннан соң әйттек: \"Ий Адәм һәм Иблис, бер-берегезгә дошман булганыгыз хәлдә җиргә иңегез! Сезгә җирдә торырлык урын һәм яшәү өчен кирәк нәрсәләр бар, әҗәлегез җиткәнче яшәгез\".","translator":"Yakub Ibn Nugman"},{"aya":"037","id":44,"locale":"tt","sura":"002","text":"Адәм галәйһис-сәлам тәүбәгә ашыкты һәм Раббысы тарафыннан өйрәткән тәүбә-истигъфәр сүзләренә юлыкты, һәм тәүбә итеп, Аллаһудан гафу сорады, Аллаһ тәүбәсен кабул итеп гөнаһын гафу итте. Аллаһ тәүбәләрне кабул итүче, рәхимле.","translator":"Yakub Ibn Nugman"},{"aya":"038","id":45,"locale":"tt","sura":"002","text":"Без әйттек: \"Барчагыз да җәннәттән чыгып җиргә иңегез!\" Әмма минем сезгә туры юлга күндерүче сүзләр, әлбәттә, килер, Минем сүзләремә ияргән затка курку һәм кайгы булмас.","translator":"Yakub Ibn Nugman"},{"aya":"039","id":46,"locale":"tt","sura":"002","text":"Имансызлар һәм аятьләребезне ялган диючеләр – ут әһелләредер, алар анда мәңге калырлар.","translator":"Yakub Ibn Nugman"},{"aya":"040","id":47,"locale":"tt","sura":"002","text":"Ий Ягъкуб балалары! Сезгә биргән нигъмәтләремне хәтерләгез, һәм Тәүрат белән гамәл кылырга сездән ґәһед алдым, шул гаһедемне үтәгез! Әгәр Минем ґәһедемне үтәсәгез, Миндә сезнең гаһедегезне үтәрмен һәм җәннәткә кертермен, Миңа гына кол булыгыз һәм Миннән генә куркыгыз!","translator":"Yakub Ibn Nugman"},{"aya":"041","id":48,"locale":"tt","sura":"002","text":"Кулыгыздагы Тәүратка ышанганыгыз хәлдә Без иңдергән Коръәнгә дә ышаныгыз, ягъни аның белән гамәл кылыгыз, Коръәнгә беренче көферләрдән булмагыз һәм Безнең аятьләребезне дөнья малына сатмагыз! Ягъни байлар малына кызыгып, яки алардан куркып, Аллаһ хөкемнәрен яшермәгез һәм үзгәртмәгез, Минем газабымнан сакланыгыз!","translator":"Yakub Ibn Nugman"},{"aya":"042","id":49,"locale":"tt","sura":"002","text":"Хакны батыл белән бутамагыз һәм дөреслекне яшермәгез! Бит үзегез дә хаклыкны беләсез.","translator":"Yakub Ibn Nugman"}],"metadata":{"itemsPerPage":7,"pages":41,"previousPage":"/tt/s002-5.json","nextPage":"/tt/s002-7.json"}}