{"results":[{"aya":"071","id":2926,"locale":"tt","sura":"025","text":"Берәү тәүбә итеп Коръәнгә тотынып изге гамәлләр кыйлса: ул кешенең изге гамәлләреннән Аллаһ риза булып һәм гөнаһлары гафу ителеп Аллаһуга кайтыр.","translator":"Yakub Ibn Nugman"},{"aya":"072","id":2927,"locale":"tt","sura":"025","text":"Ул тәүбә итүчеләр ялганга шәһадәт бирмәсләр, вә гөнаһлы сүзләр сөйләүче, гөнаһлы эшне эшләүчеләр яныннан үтсәләр, аларга игътибар итмичә аларның гөнаһ эшләреннән баш тарткан хәлдә үтәрләр.","translator":"Yakub Ibn Nugman"},{"aya":"073","id":2928,"locale":"tt","sura":"025","text":"Янә алар Раббыларының вәгазьләрен ишетсәләр сукырлыкка вә саңгыраулыкка сабышмаслар, бәлки бик ихлас тыңнарлар.","translator":"Yakub Ibn Nugman"},{"aya":"074","id":2929,"locale":"tt","sura":"025","text":"Алар әйтерләр: \"Ий Раббыбыз, безгә изге хатыннар вә яхшы балалар бир, аларның Сиңа итагать иткәннәрен күреп күзләребез вә күңелләребез карарланырлык булсын, һәм безне тәкъва мөэминнәргә Имам кыл, алар дин эшләрендә безгә иярсеннәр!","translator":"Yakub Ibn Nugman"},{"aya":"075","id":2930,"locale":"tt","sura":"025","text":"Әнә шул зекер ителгән хак мөэминнәр төрле авырлыкларга сабыр иткәннәре өчен җәннәтнең бөек дәрәҗәсе белән бүләкләнерләр, һәм фәрештәләр аркылы Аллаһуның сәлам бүләгенә юлыгырлар.","translator":"Yakub Ibn Nugman"},{"aya":"076","id":2931,"locale":"tt","sura":"025","text":"Ул җәннәттә мәңге булганнары хәлдә, ул җәннәт ни күңелле урын вә ни яхшы тора торган җирдер.","translator":"Yakub Ibn Nugman"},{"aya":"077","id":2932,"locale":"tt","sura":"025","text":"Әйт: \"Әгәр Аллаһуга ялваруыгыз һәм гыйбадәтегез булмаса, Аллаһ сезнең белән нәрсә эшләр иде, ягъни Аллаһуга гыйбадәт кылмасагыз һәм итагать итмәсәгез, Аңа ни өчен кирәксез? Ий кире тәкәббер кешеләр, тәхкыйк Коръәнне вә рәсүлне ялганга тоттыгыз, бу эшегез өчен сезгә ґәзаб лязем булды!","translator":"Yakub Ibn Nugman"}],"metadata":{"itemsPerPage":7,"pages":11,"previousPage":"/tt/s025-10.json"}}