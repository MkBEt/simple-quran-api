{"results":[{"aya":"064","id":1224,"locale":"tt","sura":"008","text":"Ий пәйгамбәр! Сиңа ярдәм итәргә Аллаһ Үзе вә сиңа ияргән мөэминнәр җитәдер.","translator":"Yakub Ibn Nugman"},{"aya":"065","id":1225,"locale":"tt","sura":"008","text":"Ий пәйгамбәр! Мөэминнәрне сугышка кызыктыр! Әгәр сездән чыдамлы егерме ирләр булса, алар ике йөз кәферне җиңәрләр, әгәр сездән чыдамлы йөз ир булса, алар мең кәферне җиңәрләр, ул кәферләр ярдәм Аллаһудан икәнлекне аңламаулары өчен.","translator":"Yakub Ibn Nugman"},{"aya":"066","id":1226,"locale":"tt","sura":"008","text":"Хәзер инде Аллаһ сезгә җиңеллек кылды, чөнки сезнең арагызда зәгыйфьләр барлыгын Аллаһ белде, сездән чыдамлы бер йөз кеше булса, ике йөз кәферне җиңәрләр, әгәр сездән мең чыдамлы кеше булса, ике мең кәферне җиңәрләр Аллаһуның ярдәме белән, Аллаһ чыдамлы мөэминнәр белән бергәдер.","translator":"Yakub Ibn Nugman"},{"aya":"067","id":1227,"locale":"tt","sura":"008","text":"Кулга төшкән әсирләрне мал алып азат итәргә пәйгамбәргә һич дөрес булмый, хәтта кәферләрне күп үтергәннәренә чаклы сез мөселманнар дөнья малын телисез, Аллаһ сезнең өчен ахирәтне тели, Аллаһ көчле вә хәкимдер.","translator":"Yakub Ibn Nugman"},{"aya":"068","id":1228,"locale":"tt","sura":"008","text":"Әгәр хаталык кылучылар гафу ителәләр дигән сүз Аллаһудан булмаса иде, әлбәттә, әсир өчен алган малыгыз өчен сезгә олугъ ґәзаб ирешкән булыр иде.","translator":"Yakub Ibn Nugman"},{"aya":"069","id":1229,"locale":"tt","sura":"008","text":"Алган ганимәт малларыгыздан хәләл, пакь булганы хәлдә ашагыз! Вә Аллаһудан куркыгыз, Аңа карышудан сакланыгыз! Аллаһ ярлыкаучы вә рәхимле.","translator":"Yakub Ibn Nugman"},{"aya":"070","id":1230,"locale":"tt","sura":"008","text":"Ий пәйгамбәр! Кулыгызда булган әсирләргә әйт: \"Әгәр Аллаһ сезнең күңелегездә яхшы ният барлыгын белсә, сездән алынган малга караганда Аллаһ сезгә яхшыракны бирер. Малыгызны алганга һич тә кайгырмагыз, фәкать күңелегезне яхшыртыгыз! Шулай итсәгез, Аллаһ сезне ярлыкар. Аллаһ ярлыкаучы вә рәхимле.","translator":"Yakub Ibn Nugman"}],"metadata":{"itemsPerPage":7,"pages":11,"previousPage":"/tt/s008-9.json","nextPage":"/tt/s008-11.json"}}