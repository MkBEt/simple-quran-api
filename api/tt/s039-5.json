{"results":[{"aya":"029","id":4087,"locale":"tt","sura":"039","text":"Аллаһ ике ирне мисал итеп күрсәтә: берсенең хуҗалары күп булып, хуҗалары бар да әмер иткәндә кайсысының әмерен үтим икән, дип аптырап каладыр. Икенче ирнең хуҗасы бер генә булып, хуҗасы ни әйтсә шуны эшләп хуҗасын риза кыладыр. Күп хуҗалысы мөшриккә мисал, бер генә хуҗалысы мөэмингә мисалдыр. Мактау Аллаһуга хасдыр, бәлки кешеләрнең күбрәге белмиләр.","translator":"Yakub Ibn Nugman"},{"aya":"030","id":4088,"locale":"tt","sura":"039","text":"Ий Мухәммәд г-м, син дә үлүче, алар да үлүчеләрдер, үлемгә хәзерләнегез.","translator":"Yakub Ibn Nugman"},{"aya":"031","id":4089,"locale":"tt","sura":"039","text":"Соңра, ий кешеләр, кыямәт көнендә Раббыгыз хозурында дөньядагы золымнарыгыз өчен низагьлашырсыз.","translator":"Yakub Ibn Nugman"},{"aya":"032","id":4090,"locale":"tt","sura":"039","text":"Аллаһуның баласы бар, дип, Аллаһуга ялган сөйләгән кешедән дә залимрәк кеше бармы? Вә хаклык белән килгән Коръәнне ялганга тотучыдан да залимрәк кеше бармы? Югыйсә, кәферләргә җәһәннәмдә урын юк, дип уйлыйлармы, әлбәттә, аларга анда урын бар.","translator":"Yakub Ibn Nugman"},{"aya":"033","id":4091,"locale":"tt","sura":"039","text":"Мухәммәд г-м Коръәнне дөреслек белән китерде, вә мөэминнәр Коръәннең һәр сүзен дөресләп иман китерделәр, алар гөнаһтан сакланучы тәкъва кешеләрдер.","translator":"Yakub Ibn Nugman"},{"aya":"034","id":4092,"locale":"tt","sura":"039","text":"Аларга Аллаһ хозурында теләгән нәрсәләре булыр, җәннәткә керү һәм анда теләгән нәрсәгә ирешү, эшләре вә гамәлләре яхшы булган мөэминнәрнең җәзасыдыр.","translator":"Yakub Ibn Nugman"},{"aya":"035","id":4093,"locale":"tt","sura":"039","text":"Аллаһ аларның явыз эшләрен бетерсен өчен һәм кылган изге гамәлләренең яхшырагы буенча хисап итеп күбрәк әҗер бирсен өчен.","translator":"Yakub Ibn Nugman"}],"metadata":{"itemsPerPage":7,"pages":11,"previousPage":"/tt/s039-4.json","nextPage":"/tt/s039-6.json"}}