{"results":[{"aya":"015","id":4148,"locale":"tt","sura":"040","text":"Ул – Аллаһ хак мөэминнәрне дәрәҗәләргә күтәрүче һәм Ґәреш иясе, вә Үзе теләгән бәндәсен пәйгамбәр итү өчен аңа вәхий белән Җәбраил фәрештәне иңдерүче, ул пәйгамбәр һәммә кешеләр кубарылып Аллаһ хозурына җыелачак кыямәт көне белән кешеләрне куркытмавын өчен.","translator":"Yakub Ibn Nugman"},{"aya":"016","id":4149,"locale":"tt","sura":"040","text":"Кешеләр каберләреннән шул көнне чыгарлар, кешеләрнең хәлләреннән Аллаһуга һичнәрсә яшерен булмас, кешеләр бер урынга җыелып беткәч, Аллаһ әйтер: \"Менә бүген патшалык кем кулында?\" – дип. Бүген патшалык – каһһар, ялгыз вә бер генә булган Аллаһуга гына хасдыр.","translator":"Yakub Ibn Nugman"},{"aya":"017","id":4150,"locale":"tt","sura":"040","text":"Бу көндә һәркем кылган гамәле буенча гына җәза кылыныр, сәвабын киметеп яки гөнаһын арттырып һичкемгә золым итү булмас. Аллаһ хисаб итүдә бик тиздер.","translator":"Yakub Ibn Nugman"},{"aya":"018","id":4151,"locale":"tt","sura":"040","text":"Кәферләрне кыямәт көне белән куркыт, ул көн утка керергә якын көннәредер, ул көндә кайгыдан вә куркынычтан йөрәкләр бугазга килерләр. Ул көндә залимнәргә яклаучы дус булмас, шәфәгатьче дә булмас.","translator":"Yakub Ibn Nugman"},{"aya":"019","id":4152,"locale":"tt","sura":"040","text":"Ул – Аллаһ күзләрнең хыянәтчесын белер, ул күз ят хатыннарга караган күздер һәм күкрәкләр эчендә яшерен сакланган нәрсәләрне дә белер.","translator":"Yakub Ibn Nugman"},{"aya":"020","id":4153,"locale":"tt","sura":"040","text":"Аллаһ хаклык вә гаделлек белән хөкем итәр, Әмма мөшрикләрнең сынымнары бернәрсә белән дә хөкем итә алмаслар, дөреслектә Аллаһ һәрнәрсәне ишетүче вә күрүчедер.","translator":"Yakub Ibn Nugman"},{"aya":"021","id":4154,"locale":"tt","sura":"040","text":"Алар җир өстендә йөрмиләрме, үзләреннән элекке кавемнәрнең иман китермәгәннәренең ахыр хәлләре ничек булганын да күрмиләрме? Бит ул әүвәлге кәферләр куәттә вә биналәр тезүдә болардан артык иделәр, Аллаһ аларны гөнаһлары өчен ґәзаб белән тотты, Аллаһ ґәзабын аларга килүдән туктатучы булмады.","translator":"Yakub Ibn Nugman"}],"metadata":{"itemsPerPage":7,"pages":13,"previousPage":"/tt/s040-2.json","nextPage":"/tt/s040-4.json"}}