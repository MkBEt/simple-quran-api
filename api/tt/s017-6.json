{"results":[{"aya":"036","id":2065,"locale":"tt","sura":"017","text":"Вә дәлилең, белемең булмаган нәрсәгә иярмә, ягъни дәлилсез гамәл дә кыйлма, хөкем дә итмә, фәтва дә бирмә! Аллаһ биргән колак, күз, күңел – боларның һәрберсеннән кыямәт көнне сорау булыр, аларны саваблы урыннарга гына кулланыгыз!","translator":"Yakub Ibn Nugman"},{"aya":"037","id":2066,"locale":"tt","sura":"017","text":"Җир өстендә зураеп күкрәк киереп йөрмә! Чөнки син никадәр зурайсаң да җирне ертырга хәлеңнән килмәс һәм никадәр зурайсаң да таулар хәтле зурая алмассың!","translator":"Yakub Ibn Nugman"},{"aya":"038","id":2067,"locale":"tt","sura":"017","text":"Югарыда Аллаһ тыйган эшләрне эшләүче кеше явызлыгы белән Аллаһ хозурында яман кеше саналды.","translator":"Yakub Ibn Nugman"},{"aya":"039","id":2068,"locale":"tt","sura":"017","text":"Ошбу хөкемнәр Аллаңуның хикмәтеннән сиңа вәхий ителгән хөкемнәрдер, хикмәт Аллаһ иңдергән Коръәндәдер. Аллаһ янына тагын бер нәрсәне Аллаһ итеп алма! Әгәр ул эшне эшләсәң, Аллаһуның рәхмәтеннән киселгән булырсың һәм шелтәләнгән хәлдә җәһәннәмгә ташланырсың.","translator":"Yakub Ibn Nugman"},{"aya":"040","id":2069,"locale":"tt","sura":"017","text":"Ий сез мөшрикләр! Раббыгыз сезгә ир балаларны хаслаб, үзенә фәрештәләрне кызлар итеп алдымы? Сез Аллаһ өстенә бик олугъ яман сүзләр әйтәсез.","translator":"Yakub Ibn Nugman"},{"aya":"041","id":2070,"locale":"tt","sura":"017","text":"Тәхкыйк бу Коръәндә барча хөкемнәрне бәян иттек кешеләр укып вәгазьләнсеннәр өчен, ләкин Коръән мөшрикләргә нәфрәттән башканы арттырмады.","translator":"Yakub Ibn Nugman"},{"aya":"042","id":2071,"locale":"tt","sura":"017","text":"Әйт: \"Алар әйткәнчә Аллаһ белән янә башка Аллалар булса иде, әлбәттә, ул Аллалар, бер генә булган Аллаһу тәгаләдән өстен булырга юл эзләр иделәр.","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s017-5.json","nextPage":"/tt/s017-7.json"}}