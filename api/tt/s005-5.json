{"results":[{"aya":"029","id":698,"locale":"tt","sura":"005","text":"Әгәр мине үтерсәң, мин телимен минем гөнаһымны һәм үз гөнаһыңны йөкләп Аллаһуга кайтуыңны, бу золым эшеңне эшләсәң ут әһеленнән булырсың. Ут ґәзабы: залимнәргә тиешле җәзадыр.","translator":"Yakub Ibn Nugman"},{"aya":"030","id":699,"locale":"tt","sura":"005","text":"Нәфесе аңа галиб булды, ягъни нәфесе Кабилне җиңде, Һабилне үтерергә аны өстерәде, Кабил Һабилне үтерде вә хәсрәтләнүчеләрдән булды.","translator":"Yakub Ibn Nugman"},{"aya":"031","id":700,"locale":"tt","sura":"005","text":"Аллаһ Кабил янына бер карга җибәрде, ул карга Кабилгә җирне казып күрсәтә, ягъни Һабилнең гәүдәсен күмәргә өйрәтте. (Чөнки Кабил Һабилне үтергәч кайда куярга белмичә, берничә көн күтәреп йөрде). Карганы күргәч, Кабил әйтте: \"Һай миңа үкенеч! Каргадан да көчсезрәк идем мәллә? Карга белгәнне дә белмәдем, әгәр белгән булсам, кардәшемнең гәүдәсен ничә көннәр күтәреп йөрмичә, үтерү белән күмгән булыр идем\", – дип. Бу эшеннән соң үкенүчеләрдән булды.","translator":"Yakub Ibn Nugman"},{"aya":"032","id":701,"locale":"tt","sura":"005","text":"Кешеләр бер-берсен үтергәннәре өчен бәни Исраилгә хөкем иттек: \"Әгәр берәү кеше үтермәгән кешене яки җир өстендә бозыклык кылмаган кешене үтерсә, бөтен кешеләрне үтергән кеби булыр, бер кешене үлемнән коткарса – бөтен кешеләрне үлемнән коткарган кеби булыр\", – дип. Аларга ислам динен ачык бәян итүче расулләребез килде. Ачык аңлатма килгәннән соң да, әлбәттә, аларның күбрәге сүздә һәм гамәлдә чиктән үтүчеләр.","translator":"Yakub Ibn Nugman"},{"aya":"033","id":702,"locale":"tt","sura":"005","text":"Аллаһуга һәм расуленә каршы сугышкан яки җир өстендә бозыклык кылган кешеләрнең җәзасы: үтермәк яки асмак, яки уң кулын, сул аягын кисмәктер, ягъни үтерүчене үтерергә, үтерүче һәм талаучы булса асарга, талаучы һәм урлаучы булса аягын-кулын кисәргә, яки сөреп җибәрергә. Бу җәза аларга дөнья ґәзабы һәм ахирәттә аларга олы ґәзаб булыр.","translator":"Yakub Ibn Nugman"},{"aya":"034","id":703,"locale":"tt","sura":"005","text":"Мәгәр алар сезнең кулыгызга төшеп хөкем ителүдән элек үкенеп тәүбә итсәләр, аларга югарыда зекер ителгән җәзалар бирелмәс. Аллаһ, әлбәттә, тәүбә итеп төзелүчеләрне ярлыкаучы һәм рәхимле.","translator":"Yakub Ibn Nugman"},{"aya":"035","id":704,"locale":"tt","sura":"005","text":"Ий мөэминнәр! Аллаһуга гөнаһлы булудан сакланыгыз, аның ґәзабыннан куркыгыз, Коръән белән гамәл кылып Аллаһуга якын булуны кәсеп итегез һәм Аллаһ юлында тырышыгыз, көрәшегез вә лязем булганда сугышыгыз! Шаять өстенлекне табарсыз.","translator":"Yakub Ibn Nugman"}],"metadata":{"itemsPerPage":7,"pages":18,"previousPage":"/tt/s005-4.json","nextPage":"/tt/s005-6.json"}}