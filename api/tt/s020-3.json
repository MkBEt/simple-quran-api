{"results":[{"aya":"015","id":2363,"locale":"tt","sura":"020","text":"Тәхкыйк кыямәт киләчәк, аның кайчан булачагын яшерүне телим, соңра, вакыт җиткәч, кыямәтне булдырырмын, һәрбер кеше тырышып эшләгән изге эшенең яки явыз эшенең җәзасын алсын өчен.","translator":"Yakub Ibn Nugman"},{"aya":"016","id":2364,"locale":"tt","sura":"020","text":"Берәүнең кыямәт көненә ышанмавы һәм нәфесенә ияреп, явыз эшләрне эшләве сине кыямәтнең булачагына ышанудан тыймасын, ул вакытта син һәлак булырсың.","translator":"Yakub Ibn Nugman"},{"aya":"017","id":2365,"locale":"tt","sura":"020","text":"Аллаһ, Мусадан сорады: \"Ий Муса, синең кулында нәрсә бар\".","translator":"Yakub Ibn Nugman"},{"aya":"018","id":2366,"locale":"tt","sura":"020","text":"Муса әйтте: \"Йә Рабби, кулымдагы нәрсә таягымдыр, шул таягыма таянып йөрим, вә ул таягым белән куйларыма агач яфракларын сугып төшерәмен һәм ул таяктан миңа башка файдалар да бар\".","translator":"Yakub Ibn Nugman"},{"aya":"019","id":2367,"locale":"tt","sura":"020","text":"Аллаһ әйтте: \"Ий Муса, таягыңны ташлагыл җиргә\".","translator":"Yakub Ibn Nugman"},{"aya":"020","id":2368,"locale":"tt","sura":"020","text":"Муса таякны җиргә ыргытты. Ул таяк җиргә төшү белән корсагында ашыгып йөрүче зур елан булды.","translator":"Yakub Ibn Nugman"},{"aya":"021","id":2369,"locale":"tt","sura":"020","text":"Аллаһ әйтте: \"Ий Муса, бу еланны тотып ал, курыкма, Без аны әүвәлге халәтенә кайтарырбыз.\" Ягъни елан Муса кулында янә таяк булды.","translator":"Yakub Ibn Nugman"}],"metadata":{"itemsPerPage":7,"pages":20,"previousPage":"/tt/s020-2.json","nextPage":"/tt/s020-4.json"}}