{"results":[{"aya":"001","id":2141,"locale":"tt","sura":"018","text":"Үзенең колы Мухәммәд г-мгә Коръән исемле китап иңдергән Аллаһу тәгаләгәдер чын мактау. Ул Коръәндә һич ихтыйлаф вә кимчелек кылмаган хәлдә.","translator":"Yakub Ibn Nugman"},{"aya":"002","id":2142,"locale":"tt","sura":"018","text":"Һәр сүзе дөрес булган хәлдә Аллаһ тарафыннан булачак каты ґәзаб белән Коръән белән гамәл кылмаучыларны куркытмак өчен һәм Коръән белән гамәл кылучы мөэминнәрне җәннәтләр белән шатландырмак өчен иңдерде, ул мөэминнәргә олугъ вә күркәм әҗерләр бар, дип хәбәр бирәдер.","translator":"Yakub Ibn Nugman"},{"aya":"003","id":2143,"locale":"tt","sura":"018","text":"Алар Коръән белән гамәл кылганнары өчен җәннәт нигъмәтләрендә мәңге калучылар.","translator":"Yakub Ibn Nugman"},{"aya":"004","id":2144,"locale":"tt","sura":"018","text":"Һәм Аллаһ бала тудырды дигән кәферләрне куркытмак өчен иңдерде.","translator":"Yakub Ibn Nugman"},{"aya":"005","id":2145,"locale":"tt","sura":"018","text":"\"Аллаһуның баласы бар\", – дип дәлилсез наданлык белән әйтәләр һәм болардан элек бу сүзләрне әйтүче аталарының да дәлилләре вә белемнәре юк, Аллаһуның баласы бар дип авызларыннан чыккан сүз, әлбәттә, бик олугъ кабахәт сүз. Алар ул кабахәт сүзләрен фәкать ялганлап сөйлиләр.","translator":"Yakub Ibn Nugman"},{"aya":"006","id":2146,"locale":"tt","sura":"018","text":"Ий Мухәммәд г-м! Кәферләрнең синнән бизгәннәре өчен бәлки үзеңне шелтәли торгансың, бик нык тырышып та, хак булган Коръәнгә ышанмауларына хәсрәтләнеп.","translator":"Yakub Ibn Nugman"},{"aya":"007","id":2147,"locale":"tt","sura":"018","text":"Дөреслектә, Без җир өстендәге барча нәрсәне җиргә зиннәт өчен яраттык, кешеләрдән кайсылары бу төзелешне Аллаһудан дип белер һәм яхшы эшләрне, изге гамәлләрне күбрәк кылыр дип кешеләрне сынамак өчен дөньяны төзедек һәм зиннәтләдек.","translator":"Yakub Ibn Nugman"}],"metadata":{"itemsPerPage":7,"pages":16,"nextPage":"/tt/s018-2.json"}}