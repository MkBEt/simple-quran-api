{"results":[{"aya":"022","id":2051,"locale":"tt","sura":"017","text":"Ахирәт дәрәҗәләренә ирешергә теләсәң, Аллаһуның тиңдәше бар, дип, игътикат итмә! Әгәр мөшрик булсаң, җәннәт нигъмәтләреннән мәхрүм булып җәһәннәмдә рисвай булып утырырсың.","translator":"Yakub Ibn Nugman"},{"aya":"023","id":2052,"locale":"tt","sura":"017","text":"Аллаһ хөкем итте вә әмер бирде, фәкать Аллаһуга гына гыйбадәт кыйлырга һәм ата-анага изгелек итәргә. Әгәр син исән чакта аларның берсе яки икесе дә картлыкка ирешсәләр, син аларга \"уф\" та димәгел, вә каһәрләмә кәефләрен җибәрмә, бәлки аларга һәрвакыт йомшак вә мөлаем сүзләр сөйләгел!","translator":"Yakub Ibn Nugman"},{"aya":"024","id":2053,"locale":"tt","sura":"017","text":"Вә аларга шәфкать итеп, рәхим канатларыңны җәйгел! Вә әйт: \"Ий Раббым, алар мине кечкенә чагымда мәрхәмәт белән үстергәннәре кебек, Син дә аларга дөньяда һәм ахирәттә шәфкать кыйл!\"","translator":"Yakub Ibn Nugman"},{"aya":"025","id":2054,"locale":"tt","sura":"017","text":"Күңелләрегездә нинди ниятләр вә теләкләр барын Аллаһ белә, әгәр күңелләрегез яхшы булса, Аллаһ, әлбәттә, тәүбә итеп төзәлгән кешеләрне гафу итәдер.","translator":"Yakub Ibn Nugman"},{"aya":"026","id":2055,"locale":"tt","sura":"017","text":"Дәхи якын кардәшләрнең вә мескеннәрнең вә мосафирларның хакларын бир! Әмма малыңны тиешсез җирләргә исраф итмә!","translator":"Yakub Ibn Nugman"},{"aya":"027","id":2056,"locale":"tt","sura":"017","text":"Тиешсез урынга малны исраф итүчеләр, әлбәттә, шайтан кардәшләредер, шайтан Раббысына кәфер булды.","translator":"Yakub Ibn Nugman"},{"aya":"028","id":2057,"locale":"tt","sura":"017","text":"Мохтаҗ кешеләр килеп синнән ярдәм сораганда синең бирергә һичнәрсәң булмаса, Раббым рәхмәт итеп нигъмәт бирсә сезгә дә бирер идем, дип, алардан йөз дүндерсәң, ул вакытта йомшак сүзләр әйтеп күңелләрен табарга тырыш!","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s017-3.json","nextPage":"/tt/s017-5.json"}}