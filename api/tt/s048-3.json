{"results":[{"aya":"015","id":4598,"locale":"tt","sura":"048","text":"Хөдәйбиягә бармыйча синнән аерылып калган монафикълар әйтерләр: \"Сез табыш малын алырга барган вакытта безне дә алыгыз, сезгә ияреп барыйк\", – дип. Хөдәйбиядән кайткач Мухәммәд г-м сахабәләрне Хәйбәргә җибәрергә хәзерләде, Хөдәйбиядә Аллаһуга бәйґәт биргән Сәхабәләр генә Хәйбәргә хәзерләнсеннәр, диде. Хәйбәр сугышында мөселманнар җиңә калсалар, аннан күп табыш малы өмет ителә иде. Хәйбәр сугышы һәм аннан алыначак табыш малы, Хөдәйбиягә бәйґәт биргән сәхабәләргә генә тапшырылды. Хөдәйбия сәфәренә чыкмый калган монафикълар, Аллаһу тәгаләнең: \"Хәйбәр сугышы вә табыш малы, Хөдәйбиядә бәйґәт биргән сәхабәләргә генә тапшырылсын\", – дигән сүзен алыштырырга, үзгәртергә телиләр, ягъни Хәйбәргә барырга бик тырышалар. Син аларга әйт: \"Безгә ияреп Хәйбәргә һич тә бармассыз, Аллаһу тәгалә сезнең хакта \"Хәйбәргә бармасыннар\", дип, без Хөдәмбиядән кайтмас борын ук әйтте\". Ул монафикълар әйтерләр: \"Табыш малыннан хөседләнеп безне Хәйбәргә җибәрмисез\", – дип. Бәлки алар эшнең хакыйкатен аңламыйлар, мәгәр бик аз аңлыйлар, ягъни дөнья эшен, дөнья малын гына яхшы аңлыйлар.","translator":"Yakub Ibn Nugman"},{"aya":"016","id":4599,"locale":"tt","sura":"048","text":"Бәдәвий ґәрәбләреннән булган карышучыларга әйт: Тиздән Рум кавеме белән сугышырга чакырылырсыз алар каты сугыш ияләредер, ул кавем белән сугыш кылырсыз, яки алар мөселман булырлар, әгәр шул вакытта пәйгамбәргә итагать итсәгез, Аллаһ сезгә күркәм әҗерләр бирер һәм баштагы карышуыгызны гафу итәр, әгәр йөз дүндерсәгез, карышсагыз әүвәлдәге йөз дүндерүегез кеби, Аллаһ сезне рәнҗеткүче ґәзаб белән ґәзаб кылыр.","translator":"Yakub Ibn Nugman"},{"aya":"017","id":4600,"locale":"tt","sura":"048","text":"Сукыр кеше вә аксак кеше һәм авыру кешеләр сугыштан калсалар аларга гөнаһ юктыр, берәү Аллаһуга вә рәсүленә итагать итсә, Аллаһ ул кешене асларыннан елгалар агучы җәннәтләргә кертер, вә берәү Аллаһудан вә рәсүленнән йөз дүндерсә, Аллаһ ул кешене ґәзаб кылыр рәнҗеткүче ґәзаб белән.","translator":"Yakub Ibn Nugman"},{"aya":"018","id":4601,"locale":"tt","sura":"048","text":"Сугыштан кайтмыйча, үлгәнче мөшрикләр белән сугышырга, дип, агач төбендә сиңа бәйґәт бирүче сахабәләрдән Аллаһ, шиксез, разый булды, Аллаһ аларның күңелләрендәге яхшы ниятләрен белде, аларга күңел тынычлыгын бирде һәм тиздән Мәккә фәтех ителәчәк мөселманнар кулына үтәчәк, дип аларны шатландырды.","translator":"Yakub Ibn Nugman"},{"aya":"019","id":4602,"locale":"tt","sura":"048","text":"Дәхи күп табыш малларын бирде, алар ул табыш малларын Хәйбәрдән алырлар, Аллаһ җиңүче вә эшне белеп кылучы булды.","translator":"Yakub Ibn Nugman"},{"aya":"020","id":4603,"locale":"tt","sura":"048","text":"Аллаһ сезгә күп табыш малларын вәгъдә кылды, алырсыз ул табышларны Хәйбәрдән, һәм ашыктырды сезгә ул табышны, вә дошман булган кешеләрнең кулларын сездән тыйды, ягъни табыш малын алудан сезне туктата алмаслар. Аллаһ бу табыш малларын бирде, пәйгамбәрнең хаклыгына мөэминнәргә дәлил булсын өчен һәм сез мөселманнарны туры юлга күндермәк өчен.","translator":"Yakub Ibn Nugman"},{"aya":"021","id":4604,"locale":"tt","sura":"048","text":"Дәхи хәзер алырга көчегез җитмәгән табышларны Аллаһ сезгә киләчәктә вәгъдә кылды ки, ул табышларны Аллаһ сезнең өчен саклады, Аллаһ һәрнәрсәгә кадир булды.","translator":"Yakub Ibn Nugman"}],"metadata":{"itemsPerPage":7,"pages":5,"previousPage":"/tt/s048-2.json","nextPage":"/tt/s048-4.json"}}