{"results":[{"aya":"092","id":2440,"locale":"tt","sura":"020","text":"Муса, кайткач, Һарунга әйтте: \"Ий Һарун, кавемең бозауга табынып азган вакытта.","translator":"Yakub Ibn Nugman"},{"aya":"093","id":2441,"locale":"tt","sura":"020","text":"Миңа иярүдән сине нәрсә тыйды? Югыйсә минем әмеремә карыштыңмы?\"","translator":"Yakub Ibn Nugman"},{"aya":"094","id":2442,"locale":"tt","sura":"020","text":"Муса ачуланды вә Һарунның сакалыннан тартты. Һарун әйтте: \"Ий анамның угълы, сакалымнан тотмагыл һәм башымнан да тотмагыл, алар минем сүземне тыңламадылар, әгәр мин алар белән сугышсам яки аларны ташлап китсәм, алар төрле фиркага бүленерләр дә, Ягькуб балаларын ник аердың дип әйтүеңнән һәм минем сүземне тотмадың, дип ачулануыңнан курыктым\".","translator":"Yakub Ibn Nugman"},{"aya":"095","id":2443,"locale":"tt","sura":"020","text":"Муса Самиридән: \"Ник бозау ясадың\", – дип сорады.","translator":"Yakub Ibn Nugman"},{"aya":"096","id":2444,"locale":"tt","sura":"020","text":"Самири әйтте: \"Ягъкуб балалары күрмәгән нәрсәне мин күрдем, Ул Җәбраил фәрештәдер, аның атының аягы эзеннән бер уч туфрак алдым, ул туфракны утка эрегән бизәкләр өстенә ыргыттым да бозау булды, шулай эшләргә нәфесем яхшы күрде.\"","translator":"Yakub Ibn Nugman"},{"aya":"097","id":2445,"locale":"tt","sura":"020","text":"Муса Самиригә әйтте: \"Бар, арабыздан кит, ләкин һичкемгә катнаша алмассың һәм сиңа һичкем килә алмас, дөньядагы ґәзабың өстенә ахирәттә дә сиңа газап вәгъдә ителгән ки, аннан котыла алмассың. Ий Самири, кара минем Илаһәм дигән бозавыңны утта яндырабыз, соңра көлен күккә очырабыз! (Муса Самирине ком сахрәсенә куып җибәрә, шунда зәхмәтләнеп йөреп һәлак була.)","translator":"Yakub Ibn Nugman"},{"aya":"098","id":2446,"locale":"tt","sura":"020","text":"Бәлки борчагызның да гыйбадәт кылырга тиешле булган Илаһәгез Аллаһу тәгаләдер, Аңардан башка һичбер Илаһә юк, мәгәр Ул үзе генә. Аның белеме һәрнәрсәдән киң булып, вөҗүдтә бар нәрсәне белеме эченә сыйдырды.","translator":"Yakub Ibn Nugman"}],"metadata":{"itemsPerPage":7,"pages":20,"previousPage":"/tt/s020-13.json","nextPage":"/tt/s020-15.json"}}