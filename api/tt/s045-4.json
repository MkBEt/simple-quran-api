{"results":[{"aya":"022","id":4495,"locale":"tt","sura":"045","text":"Аллаһ җирне вә күкләрне хаклык белән төзеде, һәр кеше кылган яхшылыгы вә яманлыгы белән хөкем ителсен өчен, алар сәвабны киметеп яки гөнаһны арттырып золым ителмәсләр.","translator":"Yakub Ibn Nugman"},{"aya":"023","id":4496,"locale":"tt","sura":"045","text":"Күрәсеңме нәфес һавасын Аллаһ урнына тотучыны, ул юк-бар нәрсәгә табыныр яки, Аллаһ динен нәфесе теләгәнчә үзгәртер һәм бозар, Аллаһ ул кешене адаштырыр, ул кешенең азгынлыкта булачагын алдан ук белгән хәлдә, вә аның колагына һәм күңеленә пәрдә кылыр хак сүзне ишетмәс, һидәяткә төшенмәс, вә күзенә пәрдә кылды – гыйбрәтләрне күрмәс. Ул кешене Аллаһ адаштырганнан соң кем аны туры юлга күндерә алыр? Әйә сезләр вәгазьләнмисезме?","translator":"Yakub Ibn Nugman"},{"aya":"024","id":4497,"locale":"tt","sura":"045","text":"Кыямәтне вә терелүне инкяр итүчеләр әйттеләр: \"Без бу дөньяда гына яшибез, икенче дөнья юк, бәгъзеләребез үләдер, ә бәгъзеләребез анасыннан туып тереләдер, вә безне үтермидер һичнәрсә, мәгәр заманаларның үтүе белән картаеп үләбез аннан соң терелү булмый\", – дип. Аларның бу сөйләгән сүзләре белемсез вә дәлилсездер, алар сукыр фикерләре белән шулай зан кылалар.","translator":"Yakub Ibn Nugman"},{"aya":"025","id":4498,"locale":"tt","sura":"045","text":"Әгәр аларга Безнең ачык аңлаешлы аятьләребез укылса, үлгәннән соң терелүне инкяр итүчеләрнең дәлиле булмас, мәгәр әйтерләр: \"Сүзегез дөрес булса, безнең әүвәлдә үлгән аталарыбызны терелтеп китерегез\", – дип.","translator":"Yakub Ibn Nugman"},{"aya":"026","id":4499,"locale":"tt","sura":"045","text":"Син әйт: \"Аллаһ сезне терелтәдер, соңра үтерәдер, соңра шиксез булачак кыямәт көнне барчагызны тергезеп бер урынга җыячактыр, ләкин күбрәк кешеләр аны белмиләр.","translator":"Yakub Ibn Nugman"},{"aya":"027","id":4500,"locale":"tt","sura":"045","text":"Җир вә күкләр мөлке Аллаһу тәгаләнекедер, кыямәт көне булганда имансыз кешеләрнең алданганлыклары вә хәсрәтләре ачыкланыр.","translator":"Yakub Ibn Nugman"},{"aya":"028","id":4501,"locale":"tt","sura":"045","text":"Ул көндә күрерсең, Аллаһудан куркып һәрбер өммәт тезләнер вә һәр өммәт үзенең гамәл дәфтәренә чакырылыр, бүген кылган гамәлләрегез буенча җәза аласыз, диелер.","translator":"Yakub Ibn Nugman"}],"metadata":{"itemsPerPage":7,"pages":6,"previousPage":"/tt/s045-3.json","nextPage":"/tt/s045-5.json"}}