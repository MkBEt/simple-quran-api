{"results":[{"aya":"029","id":4764,"locale":"tt","sura":"052","text":"Инде син кәферләргә, мөшрикләргә һәм монафикъларга Коръән белән сөйлә, яхшылап төшендер, әлбәттә, син Раббыңның нигъмәте вә рәхмәте сәбәпле Аллаһудан килгән вәхий белән сөйләүче хак пәйгамбәрсең, вәхийдән башка гаептән хәбәр бирүче күрәзәче түгелсең һәм дивана да түгелсең.","translator":"Yakub Ibn Nugman"},{"aya":"030","id":4765,"locale":"tt","sura":"052","text":"Әллә әйтәләрме ул пәйгамбәр түгел, шагыйрь, без аның хакында бер вакыйга көтәбез дип. Мөшрикләр: \"Атасы яшьли үлде, Мухәммәд тә яшьли үләр, аннары сәхабәләре таралыр\", – дип көтәләр иде.","translator":"Yakub Ibn Nugman"},{"aya":"031","id":4766,"locale":"tt","sura":"052","text":"Әйт аларга: \"Көтегез, ий мөшрикләр, мин дә сезнең белән бергә Аллаһудан сезгә ґәзаб килгәнне көтүчемен\", – дип.","translator":"Yakub Ibn Nugman"},{"aya":"032","id":4767,"locale":"tt","sura":"052","text":"Әллә аларны Аллаһуга вә расүлгә каршылык кылырга гакыллары кушамы, әллә алар азган саташкан кавемнәрме?","translator":"Yakub Ibn Nugman"},{"aya":"033","id":4768,"locale":"tt","sura":"052","text":"Әллә алар әйтәләрме: \"Коръәнне Мухәммәд үзе уйлап чыгарды\", – дип. Юк бәлки алар хөседлек вә тәкәбберлек илә Коръәнгә ышанмыйлар.","translator":"Yakub Ibn Nugman"},{"aya":"034","id":4769,"locale":"tt","sura":"052","text":"Әгәр Мухәммәд Коръәнне үзе уйлап чыгарган дигән сүзләре дөрес булса, Коръән сүзләренә охшаган сүзләрне китерсеннәр, бит алар да Мухәммәд кеби кешеләр, Коръән кеби китап китерсеннәр!","translator":"Yakub Ibn Nugman"},{"aya":"035","id":4770,"locale":"tt","sura":"052","text":"Әллә алар һичнәрсәсез халык ителделәрме, ягъни аларны халык кылган Аллаһ юкмы, әллә алар үзләре халык кылучылармы?","translator":"Yakub Ibn Nugman"}],"metadata":{"itemsPerPage":7,"pages":7,"previousPage":"/tt/s052-4.json","nextPage":"/tt/s052-6.json"}}