{"results":[{"aya":"050","id":4183,"locale":"tt","sura":"040","text":"Сакчылар әйттеләр: \"Әйә сезгә хак динне ачык итеп бәян кылучы вә бүгенге ґәзабыгыз белән хәбәр бирүче пәйгамбәрләр килмәдеме?\" Алар әйттеләр: \"Һәрнәрсәдән хәбәр бирүче пәйгамбәрләр килделәр, ләкин без аларны ялганга тоттык\", – дип. Сакчылар әйтерләр: \"Без сезгә шәфәгать итүче түгелбез, үзегез Раббыгызга дога кылыгыз\", – дип. Аллаһ: \"Кәферләрнең догалары да адашмакта, һич кабул булмас\", – дияр.","translator":"Yakub Ibn Nugman"},{"aya":"051","id":4184,"locale":"tt","sura":"040","text":"Без пәйгамбәрләребезгә һәр Коръән белән гамәл кылучы мөэмин бәндәләребезгә дөньяда һәм ахирәттә шаһитлар җыелган көндә ярдәм бирәчәкбез.","translator":"Yakub Ibn Nugman"},{"aya":"052","id":4185,"locale":"tt","sura":"040","text":"Ул көндә залимнәргә ґәзабтан котылу өчен ґөзер күрсәтүләре һич файда бирмәс, аларгадыр ләгънәт, һәм аларга бик яман урын булыр.","translator":"Yakub Ibn Nugman"},{"aya":"053","id":4186,"locale":"tt","sura":"040","text":"Тәхкыйк Без Мусага Тәүрат һәм могъҗизалар бирдек, вә Мусадан соң Ягькуб балаларын Тәүратка варис кылдык.","translator":"Yakub Ibn Nugman"},{"aya":"054","id":4187,"locale":"tt","sura":"040","text":"Ул Тәүрат гакыл ияләренә вәгазь һәм һидәят булган хәлдә.","translator":"Yakub Ibn Nugman"},{"aya":"055","id":4188,"locale":"tt","sura":"040","text":"Вакытлыча гына булган авырлыкларга сабыр ит, Раббыңның сиңа һәм мөэминнәргә биргән вәгъдәсе хак, вә гөнаһларың өчен истигъфар кыл, вә Раббыңны мактап иртә дә вә кичтә дә тәсбихләр әйткел!","translator":"Yakub Ibn Nugman"},{"aya":"056","id":4189,"locale":"tt","sura":"040","text":"Тәкәббер кешеләр Аллаһудан үзләренә килгән Аллаһуның аятьләре хакында дәлилсез вә белемсез низагълашалар, аятьтләрне төрле якка тарткалыйлар, аларның күңелләрендә фәкать тәкәбберлек кенәдер, ләкин алар күңелләрендәге олугълыкка ирешәчәк түгелләр. Инде син аларның явызлыгыннан Аллаһуга сыен, Ул әлбәттә, ишетүче вә күрүче.","translator":"Yakub Ibn Nugman"}],"metadata":{"itemsPerPage":7,"pages":13,"previousPage":"/tt/s040-7.json","nextPage":"/tt/s040-9.json"}}