{"results":[{"aya":"064","id":2659,"locale":"tt","sura":"022","text":"Җирдә вә күкләрдә булган нәрсәләр Аның мөлкедер, дөреслектә Ул – Аллаһ бай вә барча сыйфаты белән мактаулы.","translator":"Yakub Ibn Nugman"},{"aya":"065","id":2660,"locale":"tt","sura":"022","text":"Күрәсеңме, дөреслектә Аллаһ җир йөзендәге барча нәрсәне файдалану өчен сезгә тапшырды вә корабларны сезгә буйсындырды, Аллаһ ярдәме белән диңгезләрдә йөрерләр, вә Ул күкне җиргә төшүдән тотадыр, мәгәр кыямәт көнне Аның теләге белән җиргә төшәр, әлбәттә Аллаһ кешеләргә йомшак вә рәхимледер.","translator":"Yakub Ibn Nugman"},{"aya":"066","id":2661,"locale":"tt","sura":"022","text":"Вә Ул – Аллаһ сезне юктан бар итеп тергезде, соңра сезне үтерер, соңра сезне янә тергезер, дөреслектә кеше Аллаһ нигъмәтләрен инкяр итүче.","translator":"Yakub Ibn Nugman"},{"aya":"067","id":2662,"locale":"tt","sura":"022","text":"Дин тотучыларның һәр фиркасы өчен шәригать кылдык, һәрберсе үз динен тотар, башка диндәге кешеләр Ислам дине хакында синең белән тартышмасыннар, кешеләрне Аллаһ дине – Исламга вә Аллаһуга гыйбадәткә чакыр, әлбәттә, син хаклыкка ирештерә торган туры юлдасың!","translator":"Yakub Ibn Nugman"},{"aya":"068","id":2663,"locale":"tt","sura":"022","text":"Әгәр Аллаһуга итагать итмәүчеләр дин эшләрендә синең белән тартышсалар, аларга әйт: \"Аллаһ сезнең кылган эшләрегезне беләдер\".","translator":"Yakub Ibn Nugman"},{"aya":"069","id":2664,"locale":"tt","sura":"022","text":"Кыямәт көнендә Аллаһ арагызда хөкем итәр хакны инкяр итеп тартышкан эшләрегез хакында.","translator":"Yakub Ibn Nugman"},{"aya":"070","id":2665,"locale":"tt","sura":"022","text":"Әйә белмәдеңме Аллаһуның җирдәге вә күкләрдәге нәрсәләрне белгәнлеген? Алар барчасы Ләүхүл-мәхфуздагы китапта язылмыш, сезне хөкем итмәк вә һәрнәрсәне белмәк Аллаһуга җиңелдер.","translator":"Yakub Ibn Nugman"}],"metadata":{"itemsPerPage":7,"pages":12,"previousPage":"/tt/s022-9.json","nextPage":"/tt/s022-11.json"}}