{"results":[{"aya":"050","id":3656,"locale":"tt","sura":"034","text":"Әйт: \"Әгәр мин адашсам, үз зарарыма адашкан булырмын, әгәр хак юлга күнелсәм, әлбәттә, Раббым вәхий иткән Коръән белән туры юлны табармын. Ул – Аллаһ һәрнәрсәне ишетүче вә һәр нәрсәгә бик якындыр.","translator":"Yakub Ibn Nugman"},{"aya":"051","id":3657,"locale":"tt","sura":"034","text":"Әгәр күрсәң аларны кубарылган вакытларыңда, бик каты куркырлар, вә алар якын урыннан тотып алынырлар.","translator":"Yakub Ibn Nugman"},{"aya":"052","id":3658,"locale":"tt","sura":"034","text":"Шул вакытта инде алар Мухәммәд г-мгә вә Коръәнгә иман китердек диярләр, кайда иңде аларга хәзер ерак җирдән җиңел генә иманлы булырга, ягъни иманнары бик ерак артта, дөньяда калды, ә үзләре ахирәттәләр.","translator":"Yakub Ibn Nugman"},{"aya":"053","id":3659,"locale":"tt","sura":"034","text":"Алар дөньяда вакытларында иманны яки пәйгамбәргә, Коръәнгә вә ахирәткә, үлгәннән соң терелүгә ышануны инкяр итәләр иде, үзләрен белемле санап бик ерак булган яшерен нәрсәләрдән хәбәр биреп маташырлар иде. Ягъни барлыгы хак булган кыямәтне, җәннәтне, җәһәннәмне һәм пәйгамбәрне, Коръәнне ялган дип инкяр кылалар иде.","translator":"Yakub Ibn Nugman"},{"aya":"054","id":3660,"locale":"tt","sura":"034","text":"Аларның ахирәткә баргач кына тәүбә итеп, иман китереп ґәзабтан котылу теләкләре белән үзләре арасына алынмый торган пәрдә корылыр. Болардан алдагы кешеләрнең дә шундый теләкләре белән үзләре арасына пәрдә корылган иде. Тәхкыйк алар дөньяда вакытларында үлгәннән соң терелүгә һәм кәферләргә ґәзаб булачагына шикләнә иделәр. Шул зур хаталарын анда үз телләре белән әйтеп бирерләр.","translator":"Yakub Ibn Nugman"}],"metadata":{"itemsPerPage":7,"pages":8,"previousPage":"/tt/s034-7.json"}}