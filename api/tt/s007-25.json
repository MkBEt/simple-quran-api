{"results":[{"aya":"169","id":1123,"locale":"tt","sura":"007","text":"Әүвәлге яһүдләр урынына икенче төрле яһүдләр калды, алар Тәүратка ия булдылар вә Тәүрат хөкемнәрен дөнья малына алыштырдылар вә риба, ришвәт алдылар, әгәр аларга әүвәлдә алган маллары кеби мал килсә, әле дә аны алырлар, ягъни мал өчен Тәүрат хөкемнәрен үзгәртәләр һәм: \"Безнең гөнаһларыбыз ярлыканыр, чөнки безнең иманыбыз бар\", – диләр. Әйә алардан ґәһед алынмадымы: \"Аллаһуга хак сүзне генә сөйләргә\", – дип? Вә Тәүрат хөкемнәрендә өйрәнделәр бит, Аллаһуга мәхлукны тиңләштерүдән һәм гөнаһлардан сакланучы тәкъва кешеләр өчен хәерледер. Шуны яхшы аңламыйсызмы?","translator":"Yakub Ibn Nugman"},{"aya":"170","id":1124,"locale":"tt","sura":"007","text":"Аллаһ – китабы Коръән хөкемнәренә нык ябышып, намазларын вакытында үтәгән мөэминнәр һидәятлеләр бит. Без төзәлүче вә төзәтүче яхшы кешеләрнең изгелекләрен, әлбәттә, юк итмибез.","translator":"Yakub Ibn Nugman"},{"aya":"171","id":1125,"locale":"tt","sura":"007","text":"Шуны да хәтерләгез! Без тауны урыныннан сөреп яһүдләр өстенә күтәрдек, гүя алар өстендә болыт булып торды, әгәр Тәүрат белән гамәл кылырга ризалык белдермәсәләр, тауның өсләренә төшәчәген белделәр. Тәүратны куәт белән тотыгыз вә аның белән ныклап гамәл кылыгыз һәм Тәүратта булган Аллаһ хөкемнәрен кешеләргә ирештерегез кәфердән вә гөнаһлардан сакланмаклыгыгыз өчен!","translator":"Yakub Ibn Nugman"},{"aya":"172","id":1126,"locale":"tt","sura":"007","text":"Янә хәтерләгез, Раббың Адәм балаларының аркасыннан балаларын алды, ягъни һәрбер бала атасының арка суыннан дөньяга килделәр вә бу эшкә үзләрен шаһит итте һәм әйтте: \"Әйә Мин түгелме сезнең Раббыгыз?\" Кешеләрнең рухлары әйтте: \"Бәлки, әлбәттә, безнең Раббыбыз Синсең\" вә сезнең, бу сүзегезгә шаһит булдык һәм \"Раббыбыз хакында һичнәрсә белмәдек – гафил булдык\", дип, кыямәт көнендә әйтмәвегез өчен Коръән белән хәтерегезгә төшердек.","translator":"Yakub Ibn Nugman"},{"aya":"173","id":1127,"locale":"tt","sura":"007","text":"Яки тәхкыйк бездән әүвәл аталарыбыз мөшрик булдылар, без аларның балалары булып, алардан соң алар юлыннан йөредек. Әйә Син безне аталарыбызның батыл-ялган гамәлләре өчен һәлак итәсеңме, дип, кыямәт көнендә әйтмәвегез өчен Коръән белән сезгә барын да төшендердек.","translator":"Yakub Ibn Nugman"},{"aya":"174","id":1128,"locale":"tt","sura":"007","text":"Әнә шулай аятьләрне ачык аңлатып бәян кылырбыз, шаять кешеләр азгынлык эшләрен, адашу юлларын ташлап Аллаһуга вә Коръән юлына кайтырлар!","translator":"Yakub Ibn Nugman"},{"aya":"175","id":1129,"locale":"tt","sura":"007","text":"Кешеләргә без Аңа аятьләр биргән бер кешенең хәбәрен укы! Ул кеше Без биргән аятьләрдән аерылды вә шайтан аны үзенә ияртте, залим һәм азгыннардан булып китте.","translator":"Yakub Ibn Nugman"}],"metadata":{"itemsPerPage":7,"pages":30,"previousPage":"/tt/s007-24.json","nextPage":"/tt/s007-26.json"}}