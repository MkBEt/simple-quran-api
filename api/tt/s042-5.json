{"results":[{"aya":"029","id":4301,"locale":"tt","sura":"042","text":"Аллаһу тәгаләнең кодрәтенә дәлаләт итә торган галәмәтләрдәндер, җирне вә күкләрне халык кылуы һәм җирдә вә күкләрдә җан ияләрен таратуы, әгәр теләсә барчасын бер урынга җыярга да кадирдер.","translator":"Yakub Ibn Nugman"},{"aya":"030","id":4302,"locale":"tt","sura":"042","text":"Ий мөэминнәр сезгә ирешкән бәла-казалар вә кайгылар, үзегез кәсеп иткән гөнаһларыгыз сәбәпледер, шулай булса да Аллаһ гөнаһларыгызны күбрәген гафу итәдер.","translator":"Yakub Ibn Nugman"},{"aya":"031","id":4303,"locale":"tt","sura":"042","text":"Ий мөшрикләр үзегезгә килә торган бәла-казадан качып котылучы түгелсез һәм сезгә Аллаһудан башка дус та, вә ґәзабтан коткаручы ярдәмче да юк.","translator":"Yakub Ibn Nugman"},{"aya":"032","id":4304,"locale":"tt","sura":"042","text":"Дәхи диңгезләрдә бөек таулар кеби корабларның йөрүе, Аллаһуның кодрәтенә дәлаләт итә торган гамәлләрдәндер.","translator":"Yakub Ibn Nugman"},{"aya":"033","id":4305,"locale":"tt","sura":"042","text":"Әгәр Аллаһ теләсә җилне туктатыр иде, кораблар китә алмыйча су эчендә калыр иделәр. Аллаһуның бу эшендә, әлбәттә, бәла-казага сабыр итеп, нигъмәтләргә шөкер итүчеләр өчен гыйбрәтләр бар.","translator":"Yakub Ibn Nugman"},{"aya":"034","id":4306,"locale":"tt","sura":"042","text":"Әгәр Аллаһ теләсә, ул корабларны батырыр иде, кылган бозык эшләре өчен, ләкин аларның күп гөнаһларын гафу итәр, шуның өчен аларны батырмас.","translator":"Yakub Ibn Nugman"},{"aya":"035","id":4307,"locale":"tt","sura":"042","text":"Коръән аятьләрен инкяр итеп низагълашкан кешеләр Аллаһ ґәзабыннан качып котылырга аларга урын юк икәнлекне белсеннәр өчен.","translator":"Yakub Ibn Nugman"}],"metadata":{"itemsPerPage":7,"pages":8,"previousPage":"/tt/s042-4.json","nextPage":"/tt/s042-6.json"}}