{"results":[{"aya":"043","id":2638,"locale":"tt","sura":"022","text":"Намруд кавеме Ибраһимне, Лут кавеме Лутны.","translator":"Yakub Ibn Nugman"},{"aya":"044","id":2639,"locale":"tt","sura":"022","text":"Мәдйән кавеме Шөґәебне ялганчы диделәр, вә Муса да ялганга тотылды. Кәферләргә әҗәлләре җиткәнче ирек бирдем, соңра аларны ґәзаб белән тоттым, аларга Минем мәкерем ничек булды?","translator":"Yakub Ibn Nugman"},{"aya":"045","id":2640,"locale":"tt","sura":"022","text":"Кешеләре залим булган күпме шәһәрне һәлак иттек, биналарының түшәмнәре ишелгән, аннары түшәмнәр өстенә диварлары ишелгән вә кешеләре һәлак булып күпме коелар һәм күпме өйләр буш калганнар.","translator":"Yakub Ibn Nugman"},{"aya":"046","id":2641,"locale":"tt","sura":"022","text":"Әйә алар җир өстендә йөрмиләрме, йөрсәләр һәлак булган шәһәрләрне күреп гыйбрәт алырлар иде, һәм күңелләре йомшарып Аллаһуның ґәзабын аңнар иделәр, һәм колаклары да хак сүзләрне ишетә торган булыр иде, бит маңгай күзенең сукыр булуы Аллаһуны танып мөселман булудан мәхрүм итмәс мәгәр күкрәк эчендәге күңел сукыр булса – ул мәхрүм итәр.","translator":"Yakub Ibn Nugman"},{"aya":"047","id":2642,"locale":"tt","sura":"022","text":"Кәферләр, ґәзабны синнән ашыктырып сорыйлар, бит Аллаһ вәгъдәсенә хыйлафлык итмәс, киләсе ґәзаб аларга, әлбәттә, килер, Раббың хозурында аларның ґәзаб көннәре, сез саный торган көннәрнең мең елы кеби озындыр.","translator":"Yakub Ibn Nugman"},{"aya":"048","id":2643,"locale":"tt","sura":"022","text":"Күпме шәһәрнең залим кешеләренә вакыт бирдем, иман китермәделәр, соңра ґәзаб белән тоттым, ахирәттә кайтмаклары Миңадыр.","translator":"Yakub Ibn Nugman"},{"aya":"049","id":2644,"locale":"tt","sura":"022","text":"Әйт ий Мухәммәд г-м: \"Ий кешеләр әгәр иман китермәсәгез, мин сезне фәкать Аллаһ ґәзабы белән куркытучымын ачык аңлатып\".","translator":"Yakub Ibn Nugman"}],"metadata":{"itemsPerPage":7,"pages":12,"previousPage":"/tt/s022-6.json","nextPage":"/tt/s022-8.json"}}