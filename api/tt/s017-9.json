{"results":[{"aya":"057","id":2086,"locale":"tt","sura":"017","text":"Мөшрикләр Аллаһ дип белеп гыйбадәт кыйлган затлар, ягъни Гыйса вә Гозәерләр үзләре Аллаһуга гыйбадәт кыйлып һәм итагать итеп Аңа ярарга, якын булырга тырышалар вә рәхәтен өмет итеп, ґәзабыннан куркалар иде. Әлбәттә, Раббыңның ґәзабы бик каты булу сәбәпле саклану тиеш булган ґәзабдыр.","translator":"Yakub Ibn Nugman"},{"aya":"058","id":2087,"locale":"tt","sura":"017","text":"Дөньяда нинди генә шәһәр вә авыл булмасын, һәммәсен кыямәттән элек һәлак итәрбез, яки кешеләрен каты газап белән газап кыйлырбыз, ошбу хөкем Ләүхүл Мәхфуздә язылмыштыр.","translator":"Yakub Ibn Nugman"},{"aya":"059","id":2088,"locale":"tt","sura":"017","text":"Пәйгамбәрләргә төрле могҗизалар иңдерүдән Безне һичнәрсә тыймады, мәгәр әүвәлге кавемнәрнең могҗизаларны инкяр итүләре тыйды, ягъни һәр кавем могҗизаларны сихер диделәр. Сәмуд кавеменә ачык могҗиза итеп таштан тере дөя чыгардык, ул дөяне алар золым итеп үтерделәр. Шундый кавемнәргә могҗизалар җибәрмибез, мәгәр аларны куркытмак һәм газап кыйлмак өчен җибәрәбез.","translator":"Yakub Ibn Nugman"},{"aya":"060","id":2089,"locale":"tt","sura":"017","text":"Тәхкыйк синең Раббың кешеләрне барчасын чолгап алды, дип, сиңа әйткәнебезне хәтерлә! Мигьраҗ кичәсендә сиңа күрсәткән нәрсәләребез кешеләргә фетнә вә имтихан булды, вә җәһәннәмдә үсеп тора торган ләгънәт кыйлынган агачның Коръәндә әйтелүе ышанучыларга имтихан, ышанмаучыларга фетнә булды. Вә Коръән белән гамәл кыйлмаучыларны куркытабыз, ләкин куркытуыбыз аларга олугъ азгынлыктан башканы арттырмыйдыр. Ягъни имансыз кешеләр җәһәннәм ґәзабы белән куркыткан саен Аллаһуга каршылыкларын арттырып, аза гына баралар.","translator":"Yakub Ibn Nugman"},{"aya":"061","id":2090,"locale":"tt","sura":"017","text":"Фәрештәләргә, адәмгә сәҗдә кыйлыгыз дидек, фәрештәләр барчасы сәҗдә кыйлдылар, мәгәр Иблис сәҗдә кыйлмады, вә әйтте: \"Балчыктан халык кыйлынган адәмгә сәҗдә кыйламмы соң?\" – дип.","translator":"Yakub Ibn Nugman"},{"aya":"062","id":2091,"locale":"tt","sura":"017","text":"Янә Иблис әйтте: \"Йә Рабби, ни өчен бу Адәмне миннән артык кыйлдың? Әгәр миңа кыямәткә чаклы яшәргә ирек бирсәң, әлбәттә, Адәмнең балаларын йөгәнләп яман юлга, бозык эшләргә тартырмын, мәгәр бик азлары калыр.","translator":"Yakub Ibn Nugman"},{"aya":"063","id":2092,"locale":"tt","sura":"017","text":"Аллаһ әйтте: \"Кит алдымнан! Кем сиңа иярсә, аларның һәм синең ґәзабыгыз камил җәһәннәм ґәзабы булыр.","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s017-8.json","nextPage":"/tt/s017-10.json"}}