{"results":[{"aya":"057","id":3397,"locale":"tt","sura":"029","text":"Әлбәттә, үлем ачысын һәркем татыячактыр, соңра кубарылып Миңа кайтырсыз.","translator":"Yakub Ibn Nugman"},{"aya":"058","id":3398,"locale":"tt","sura":"029","text":"Иман китереп Коръән юлы белән изге гамәлләр кылган мөэминнәрне, җәннәт чардакларына иңдерәчәкбез, ул җәннәтнең астыннан елгалар агадыр анда мәңге калырлар, хак мөэминнәрнең урыны һәм нигъмәтләре ни хуш яхшыдыр.","translator":"Yakub Ibn Nugman"},{"aya":"059","id":3399,"locale":"tt","sura":"029","text":"Шул җәннәткә керәсе мөэминнәр Аллаһ юлында төрле авырлыкларны күтәрделәр, ислам файдасына чыдадылар, вә алар Аллаһуга тәвәккәл итеп һәрвакыт Аллаһ юлында хәрәкәттә булырлар.","translator":"Yakub Ibn Nugman"},{"aya":"060","id":3400,"locale":"tt","sura":"029","text":"Күпме хайваннар, кошлар үзләренә ризык хәзерләп куя алмыйлар, Аллаһ аларны да, сезне дә ризыкландырадыр, Ул – Аллаһ сүзләрегезне ишетүче, күңелләрегезне белүчедер.","translator":"Yakub Ibn Nugman"},{"aya":"061","id":3401,"locale":"tt","sura":"029","text":"Әгәр мөшрикләрдән җирне вә күкләрне кем халык кылды, дип, сорасаң, дәхи айны вә кояшны кем йөретә дип сорасаң, әлбәттә, Аллаһ дип җаваб бирерләр, шулай җавап биргәннәреннән соң ни өчен иман китерүдән баш тарталар?","translator":"Yakub Ibn Nugman"},{"aya":"062","id":3402,"locale":"tt","sura":"029","text":"Аллаһ теләгән бәндәсенә киң ризык бирер, теләсә шул ук кешегә ризыкны тар кылыр, Аллаһ, әлбәттә, һәр нәрсәне белүчедер.","translator":"Yakub Ibn Nugman"},{"aya":"063","id":3403,"locale":"tt","sura":"029","text":"Әгәр син күктән су иңдереп үлгән җирне кем тергезә дип мөшрикләрдән сорасаң, әлбәттә, Аллаһ дип җавап бирерләр. Мактау һәр эштә Аллаһугадыр диген! Бәлки аларның күбрәкләре хак сүзне аңламыйлар.","translator":"Yakub Ibn Nugman"}],"metadata":{"itemsPerPage":7,"pages":10,"previousPage":"/tt/s029-8.json","nextPage":"/tt/s029-10.json"}}