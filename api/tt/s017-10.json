{"results":[{"aya":"064","id":2093,"locale":"tt","sura":"017","text":"Ий Иблис, тавышың белән өндәп кешеләрдән көчең җиткәннәрене аздыр вә аларны аздыру өчен атлы вә җәяүле гаскәреңнән ярдәм сорагыл һәм аларның малларында вә балаларында уртак бул, дәхи ялган вәгъдәңне әйт! Шайтанның вәгъдәсе алдаудан башка нәрсә түгелдер.","translator":"Yakub Ibn Nugman"},{"aya":"065","id":2094,"locale":"tt","sura":"017","text":"Әмма минем ихлас колларыма синең ихтыярың булмас, ягъни көчең җитмәс. Үзе теләгән кешеләрне синең зарарыңнан сакларга Раббың үзе җитәдер.","translator":"Yakub Ibn Nugman"},{"aya":"066","id":2095,"locale":"tt","sura":"017","text":"Аның фазлы рәхмәтеннән дөнья малын кәсеп итүегез өчен дәрьяларда сезгә көймә йөртүче зат Раббыгыздыр, Ул сезгә бик рәхимледер.","translator":"Yakub Ibn Nugman"},{"aya":"067","id":2096,"locale":"tt","sura":"017","text":"Әгәр сез диңгезләрдә йөргәндә бер куркыныч ирешсә, сынымнарыгызны ташлап, бер Аллаһуга ялварасыз, әгәр сезне ул куркынычтан коткарып корыга чыгарса, янә Аллаһудан башкага табына башлыйсыз, яки башка бозык эшләрне эшли башлыйсыз! Кеше Аллаһу тәгаләнең нигъмәтләренә көфран нигъмәт кыйла торган булды.","translator":"Yakub Ibn Nugman"},{"aya":"068","id":2097,"locale":"tt","sura":"017","text":"Коры җиргә чыккач җирнең сезне йотывыннан имин буласызмы? Әгәр җир сезне йота калса, бит сезгә ярдәмче булмас.","translator":"Yakub Ibn Nugman"},{"aya":"069","id":2098,"locale":"tt","sura":"017","text":"Яки сезне икенче мәртәбә диңгезгә кайтаруыннан имин буласызмы? Икенче мәртәбә диңгездә булганыгызда өстегезгә каты җил җибәреп, үзегезне суга батырыр кәфер булганыгыз өчен, батырганыбыздан соң Безне шелтә итүчене тапмассыз.","translator":"Yakub Ibn Nugman"},{"aya":"070","id":2099,"locale":"tt","sura":"017","text":"Адәм балаларын ничә җәһәттән башка хайваннарга караганда өстен вә хөрмәтле кыйлдык, вә аларны корыда, суда, һавада төрле нәрсәләргә утыртып йөртәбез, вә аларга яхшы ризыклар ашатабыз, һәм Үзебез халык кыйлган мәхлукларның күбрәгеннән кешеләрне артык кыйлдык.","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s017-9.json","nextPage":"/tt/s017-11.json"}}