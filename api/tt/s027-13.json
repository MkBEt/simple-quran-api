{"results":[{"aya":"085","id":3244,"locale":"tt","sura":"027","text":"Золым итүләре сәбәпле аларга ґәзаб хак вә лаек булды, алар гозер күрсәтеп сөйләшергә кадир булмаслар.","translator":"Yakub Ibn Nugman"},{"aya":"086","id":3245,"locale":"tt","sura":"027","text":"Әйә алар күрмиләрме, төнне рәхәтләнеп ял итәргә уңай кылдык, әмма көнегезне күренә торган якты кылдык, кәсеп итү өчен, иман китергән кешеләр өчен Аллаһуның бу эшләрендә, әлбәттә, көчле дәлилләр бар.\"","translator":"Yakub Ibn Nugman"},{"aya":"087","id":3246,"locale":"tt","sura":"027","text":"Янә сурга өрелсә, җирдә вә күктә булган мәхлук куркын тетрәрләр, мәгәр Аллаһ теләгән зат кына курыкмас, вә бар да кечкенә булып баш иеп Аллаһу хозурына килерләр.","translator":"Yakub Ibn Nugman"},{"aya":"088","id":3247,"locale":"tt","sura":"027","text":"Син урыннарында таза торалар дип уйлаган тауларны ул көндә күрерсең, болытлар кеби күктә очып йөрерләр, бу эш һәр эшне мәхкәм кылучы Аллаһ ишедер. Аллаһ сезнең кылган эшләрегездән, әлбәттә, хәбәрдардыр.","translator":"Yakub Ibn Nugman"},{"aya":"089","id":3248,"locale":"tt","sura":"027","text":"Берәү тулы иман белән яхшы эш кылса, аның өчен кылган гамәленнән артыграк сәваб булыр, бу кешеләр кыямәт көненең куркынычыннан имин булырлар.","translator":"Yakub Ibn Nugman"},{"aya":"090","id":3249,"locale":"tt","sura":"027","text":"Берәү Аллаһуга каршы барып явыз эшләр кылса, андый кешеләр йөзләре белән утка салынырлар, әйә ґәзабиы татыйсызмы, бу ґәзаб кылган гөнаһларыгызның җәзасыдыр.","translator":"Yakub Ibn Nugman"},{"aya":"091","id":3250,"locale":"tt","sura":"027","text":"Анда золым итүне хәрам иткән Мәккә шәһәренең Раббысына гына гыйбадәт кылу белән мин боерылмыш булдым, һәрнәрсә Аныкыдыр, дәхи Аллаһуга итагать итүче мөселман булу белән мин боерылмыш булдым.","translator":"Yakub Ibn Nugman"}],"metadata":{"itemsPerPage":7,"pages":14,"previousPage":"/tt/s027-12.json","nextPage":"/tt/s027-14.json"}}