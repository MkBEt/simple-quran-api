{"results":[{"aya":"092","id":99,"locale":"tt","sura":"002","text":"Шиксез, Муса сезгә ислам динен өйрәтүче, Аллаһ хөкемнәрен ачык бәян итүче Тәүрат белән килде. Ә сез Муса, Тур тавына киткәч, бозауга гыйбадәт кылдыгыз, шуның өчен сез залимнәрсез.","translator":"Yakub Ibn Nugman"},{"aya":"093","id":100,"locale":"tt","sura":"002","text":"Бабаларыгыздан Тәүрат белән гамәл кылырга ґәһед алган вакытыбызны да хәтерләгез! Өстегезгә Тур тавын күтәреп, үзегезгә бирелгән Тәүратны алыгыз һәм аның белән ныклап гамәл кылыгыз, вә Тәүраттагы Аллаһ хөкемнәрен ишетеп, кабул итегез, дидек. Яһүдләр: \"Ишеттек әммә ишеткән белән гамәл кылмыйча Аллаһуга гасый булдык\", – диделәр. Янә аларның күңелләренә бозау мәхәббәте сеңеште, көферлекләренә җәза өчен, ягъни Аллаһудан ґәзаб алыр өчен, бозауга табындылар. Әгәр мөэмин булсагыз, нинди яман иманыгыз, бу яман иманыгыз сезне Аллаһуга итәгать итмәскә, вә бозауга табынырга боерадыр. \"Әгәр иманыгыз хак булса, бу кабәхәт эшне эшләмәгән булыр идегез\", – дип әйт аларга.","translator":"Yakub Ibn Nugman"},{"aya":"094","id":101,"locale":"tt","sura":"002","text":"Әйт: \"Әгәр җәннәт ялгыз сезгә генә тиешле булса, Аллаһ каршында, Аллаһудан үлем сорагыз! Сүзегез вә эшегез дөрес булса\".","translator":"Yakub Ibn Nugman"},{"aya":"095","id":102,"locale":"tt","sura":"002","text":"Әлбәттә, алар эшләгән явыз эшләренең газабыннан куркып, Аллаһудан үлемне мәңге сорамаслар. Аллаһ залимнәрнең эшен бик яхшы белә.","translator":"Yakub Ibn Nugman"},{"aya":"096","id":103,"locale":"tt","sura":"002","text":"Ий Мухәммәд г-м, дөнья тереклегенә кешеләрнең комсызрагын, әлбәттә, яһүдләрне табарсың, һәм мөшриклектә аларны катырак мөшрик табарсың. Бер яһүд дөньяда мең ел яшәүне телидер. Ләкин ул яһүдиең дөньяда мең ел яшәве Аллаһ газабыннан аны ерак кылучы түгелдер. Аллаһ аларның кылган эшләрен күрүче.","translator":"Yakub Ibn Nugman"},{"aya":"097","id":104,"locale":"tt","sura":"002","text":"Ий Мухәммәд г-м әйт: \"Кем Җәбраил фәрештәгә дошман булса, ул Аллаһу тәгаләгә дә дошмандыр\". Җәбраил Коръәнне Аллаһ әмере белән синең күңелеңә иңдерде. Коръән Тәүрат вә Инҗилнең хаклыгын тәсдыйклаучы һәм туры юлга күндерүче, вә мөэминнәрне җәннәт белән шатландыручы. (Ґүмәр разыяллаһу ґәнһу, яһүдләрдән: \"Ник Мухәммәдкә ышанмыйсыз?\" – дип сорады. Алар: \"Без Җәбраилгә дошманбыз, Мухәммәдкә вәхийны ул алып килде, шуның өчен Мухәммәдкә ышанмыйбыз\", – диделәр.","translator":"Yakub Ibn Nugman"},{"aya":"098","id":105,"locale":"tt","sura":"002","text":"Бер кеше Аллаһуга һәм Аның фәрештәләренә, пәйгамбәрләренә, Җәбраилгә һәм Микәилгә дошман булса, ул кеше кәфердер. Аллаһ, әлбәттә, көферләргә дошмандыр.","translator":"Yakub Ibn Nugman"}],"metadata":{"itemsPerPage":7,"pages":41,"previousPage":"/tt/s002-13.json","nextPage":"/tt/s002-15.json"}}