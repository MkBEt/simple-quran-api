{"results":[{"aya":"036","id":4006,"locale":"tt","sura":"038","text":"Сөләйманга җилне ирекле кылдык, ул җил аның боерыгы белән теләгән җиргә йомшак кына барыр иде.","translator":"Yakub Ibn Nugman"},{"aya":"037","id":4007,"locale":"tt","sura":"038","text":"Дәхи диңгез төбенә төшеп энҗе-мәрҗән ташларын чыгара торган җеннәрне вә бөек биналар ясый торган җеннәрне аңа буйсындырдык.","translator":"Yakub Ibn Nugman"},{"aya":"038","id":4008,"locale":"tt","sura":"038","text":"Башка шайтаннарны кешеләргә зарарлары тимәсен өчен, бер урынга җыеп кулларын муеннарына богауладылар.","translator":"Yakub Ibn Nugman"},{"aya":"039","id":4009,"locale":"tt","sura":"038","text":"Ий Сөләйман, бу әйтелгән нәрсәләр сиңа биргән нәрсәләребездер, теләгән кешеңә теләгән нәрсәңне бир, яки һичнәрсә бирмичә үзеңдә сакла, ул нәрсәләрдә сиңа хисап юктыр.","translator":"Yakub Ibn Nugman"},{"aya":"040","id":4010,"locale":"tt","sura":"038","text":"Дәхи ул Сөләйманга хозурыбызда Безгә якын булу һәм кайта торган күркәм урын бардыр.","translator":"Yakub Ibn Nugman"},{"aya":"041","id":4011,"locale":"tt","sura":"038","text":"Янә колыбыз Әйүб пәйгамбәрне сөйлә, Әйүб Раббысына дога илә мөрәҗәгать итте: \"Ий Раббым, мине шайтан авырлык вә каты мәшәкать илә тотты, малымны вә балаларымны һәлак итте.\" Әйүб күп еллар сырхау булды, һич нәрсәсе калмады, ул һаман сабыр итте зекердән туктамады.","translator":"Yakub Ibn Nugman"},{"aya":"042","id":4012,"locale":"tt","sura":"038","text":"\"Ий Әйүб, аягың илә җиргә тип\" – дип әйтелде, типкәннән соң салкын чишмә, юынырга кайнар чишмә чыкты. Кайнар чишмәдә юынды вә салкын чишмәдән эчте, шунда ук сәламәтләнеп әүвәлге куәтен тапты.","translator":"Yakub Ibn Nugman"}],"metadata":{"itemsPerPage":7,"pages":13,"previousPage":"/tt/s038-5.json","nextPage":"/tt/s038-7.json"}}