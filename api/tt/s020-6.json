{"results":[{"aya":"036","id":2384,"locale":"tt","sura":"020","text":"Аллаһ әйтте: \"Ий Муса! Тәхкыйк сиңа сораган нәрсәләрең бирелде.","translator":"Yakub Ibn Nugman"},{"aya":"037","id":2385,"locale":"tt","sura":"020","text":"Ий Муса, ошбулар сиңа икенче мәртәбә ингам итүебездер.","translator":"Yakub Ibn Nugman"},{"aya":"038","id":2386,"locale":"tt","sura":"020","text":"Беренче мәртәбә ингам итүебез сиңа вәхий иткән нәрсәне анаңа вәхий итүебез булды.","translator":"Yakub Ibn Nugman"},{"aya":"039","id":2387,"locale":"tt","sura":"020","text":"Сине табутка салып Нил дәрьясына агызырга анаңа, вәхий иттек вә зарар тидермичә корыга чыгар, дип, Нилгә вәхий иттек, Минем дошманым вә Мусаның дошманы Фиргаун алсын өчен. Ий Муса үземнән сиңа мәхәббәт салдым ки һәркем хәтта Фиргаун сине сөйде, Минем күз алдымда тәрбия ителмәклегең өчен.","translator":"Yakub Ibn Nugman"},{"aya":"040","id":2388,"locale":"tt","sura":"020","text":"Фиргаун Мусаны судан алгач, күкрәк сөтен имезү өчен күп хатыннарны чакырып имезеп карадылар, ләкин Муса һичберсен кабул итмәде. Шул вакытта Мусаның кыз кардәше Фиргаун йортына килде, ул әйтте: \"Бу сабыйны тәрбияләп үстерү өчен яхшы хатыннан хәбәр биримме?\" – дип. Соңра Мусаның анасын алып килделәр, Муса, әлбәттә, үз анасын кабул итте. Без сине үз анаңа кайтардык, сине күреп анаңның күзләре карарлансын вә тынычланып кайгысы бетсен өчен. Ий Муса, син бер имансыз кыйбтыйны үтердең, бу эшеңнең җәзасын алудан Без сине коткардык вә сине төрле мәшәкатьләргә төшереп сынадык. Син Мәдйән кавеме эчендә Шөґәеб пәйгамбәр янында ун ел тордың, соңра пәйгамбәр булырга тәгаенләнгән вакытта Мысырга килдең, ий Муса!","translator":"Yakub Ibn Nugman"},{"aya":"041","id":2389,"locale":"tt","sura":"020","text":"Тур тавына килгән вакытта Мин сине пәйгамбәрлеккә ихтыяр иттем.","translator":"Yakub Ibn Nugman"},{"aya":"042","id":2390,"locale":"tt","sura":"020","text":"Инде, ий Муса, үзең вә кардәшең Һарун Мин биргән могҗизалар белән Фиргаунне вә аның кавемен хак дингә өндәргә барыгыз вә Минем зекеремдә иренмәгез!","translator":"Yakub Ibn Nugman"}],"metadata":{"itemsPerPage":7,"pages":20,"previousPage":"/tt/s020-5.json","nextPage":"/tt/s020-7.json"}}