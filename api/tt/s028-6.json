{"results":[{"aya":"036","id":3288,"locale":"tt","sura":"028","text":"Муса аларга Безнең аятьләребез һәм могҗизаларыбыз илә килгәч, алар әйттеләр: \"Мусаның могҗизасы могҗиза түгел, мәгәр Аллаһуга ифтира ителгән сихердер, ошбу пәйгамбәрлекне әүвәлге аталарыбыз заманасында булганын һич тә ишеткәнебез юк\".","translator":"Yakub Ibn Nugman"},{"aya":"037","id":3289,"locale":"tt","sura":"028","text":"Муса әйтте: \"Аллаһ тарафыннан пәйгамбәрлек белән килгән кешене Ул үзе беләдер, вә ахирәттә җәннәт кемгә тиешле икәнне дә Ул яхшы беләдер, әмма залимнәр дөньяда – һидәяткә, ахирәттә – җәннәткә ирешә алмаслар.","translator":"Yakub Ibn Nugman"},{"aya":"038","id":3290,"locale":"tt","sura":"028","text":"Фиргаун әйтте: \"Ий җәмәгать, сезнең өчен миннән башка Илаһә бар дип белмимен, ий Һаман, кирпеч яндырып минем өчен бер биек манара төзе, шаять мин югары менеп Мусаның Аллаһусын күрермен вә хәлен белермен, тәхкыйк миннән башка Аллаһ бар дип әйтүендә мин Мусаны ялганчылардан дип уйлыйм\", – дип.","translator":"Yakub Ibn Nugman"},{"aya":"039","id":3291,"locale":"tt","sura":"028","text":"Фиргаун һәм аның гаскәре хаксыз тәкәбберләнделәр Мысыр җирендә, үлгәннән соң Безгә кайтарылмабыз дип уйлыйлар.","translator":"Yakub Ibn Nugman"},{"aya":"040","id":3292,"locale":"tt","sura":"028","text":"Фиргаунне һәм аның гаскәрен тоттык соңра диңгезгә батырдык, карагыл залимнәрнең ахыры ничек булды.","translator":"Yakub Ibn Nugman"},{"aya":"041","id":3293,"locale":"tt","sura":"028","text":"Без аларны дөньяда имамнар кылдык, алар үзләренә ияргән кешеләрне утка чакыралар, аларга кыямәт көнендә ярдәм бирелмәс.","translator":"Yakub Ibn Nugman"},{"aya":"042","id":3294,"locale":"tt","sura":"028","text":"Аларга бу дөньяда ләгънәтне иярттек, һәм кыямәт көнендә алар хурлыкта һәм ґәзабта булырлар.","translator":"Yakub Ibn Nugman"}],"metadata":{"itemsPerPage":7,"pages":13,"previousPage":"/tt/s028-5.json","nextPage":"/tt/s028-7.json"}}