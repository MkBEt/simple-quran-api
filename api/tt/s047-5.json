{"results":[{"aya":"029","id":4574,"locale":"tt","sura":"047","text":"Әйә күңелләрендә Аллаһуга каршылык чире булган монафикълар, аларның монафикълыкларын вә күңелләреңдәге бозык ниятләрен Аллаһу тәгалә пәйгамбәргә һәм мөселманнарга белдермәс дип уйлыйлармы?","translator":"Yakub Ibn Nugman"},{"aya":"030","id":4575,"locale":"tt","sura":"047","text":"Әгәр теләсәк Без ул монафикъларны сиңа танытыр идек, син аларны галәмәтләре белән таныр идең, инде син аларны сөйләшкән сүзләре буенча танырсың, Аллаһ сезнең ни эшләгәннәрегезне белер.","translator":"Yakub Ibn Nugman"},{"aya":"031","id":4576,"locale":"tt","sura":"047","text":"Без, әлбәттә, сезне сынарбыз, хәтта сездән Аллаһ юлында риза булып сугыш кылучыларны һәм мәшәкатьле гамәлләргә, авыр эшләргә сабыр итүчеләрне аерыл ачыклаганчы, вә кешеләр арасында эшләрегезнең яхшы яки яман хәбәрен фаш иткәнгәчә.","translator":"Yakub Ibn Nugman"},{"aya":"032","id":4577,"locale":"tt","sura":"047","text":"Үзләре кәфер булган кешеләр башкаларны да ислам диненә керүдән тыйдылар, вә аларга һидәят, туры юл ачык итеп бәян ителгәннән соң пәйгамбәргә каршылык күрсәттеләр, алар Аллаһуга һичнәрсәдә зарар итә алмаслар, каршылык күрсәткәннәре өчен Аллаһ аларның гамәлләрен батыл кылыр.","translator":"Yakub Ibn Nugman"},{"aya":"033","id":4578,"locale":"tt","sura":"047","text":"Ий мөэминнәр, Аллаһуга итагать итегез һәм пәйгамбәргә дә итагать итегез, вә кылган изге гамәлләрегезне, бидеґәт гамәлләрен кылып вә башка зур гөнаһлар кылып батыл кылмагыз, сәвабларыгызны җилгә очырмагыз!","translator":"Yakub Ibn Nugman"},{"aya":"034","id":4579,"locale":"tt","sura":"047","text":"Үзләре кәфер булу өстенә башкаларны да Аллаһ диненнән тыйдылар, соңра имансыз хәлләрендә үлеп киттеләр, Аллаһ аларны гафу итәчәк түгелдер.","translator":"Yakub Ibn Nugman"},{"aya":"035","id":4580,"locale":"tt","sura":"047","text":"Үзегез мөшрикләрдән өстен була торып һәм ярдәмчегез Аллаһу тәгалә үзе була торып, кәферләрне яки мөшрикләрне татулыкка өндәп үзегезне загыйфь күрсәтмәгез, Аллаһ әйткәнчә булсагыз Ул сезнең гамәлләрегезнең сәвабын киметмәс.","translator":"Yakub Ibn Nugman"}],"metadata":{"itemsPerPage":7,"pages":6,"previousPage":"/tt/s047-4.json","nextPage":"/tt/s047-6.json"}}