{"results":[{"aya":"176","id":1130,"locale":"tt","sura":"007","text":"Әгәр теләгән булсак, ул кешене биргән аятьләребез белән бөек дәрәҗәгә күтәрер идек, ләкин ул дөньяга бирелде һәм нәфесенә иярде, аның мисалы эт кеби ки, этне орышсаң да, орышмасаң да телен салындырыр. Ошбу мисал: \"Безнең аятьләребезне ялган диючеләрнең, ягъни Коръән белән вәгазьләнмәүче вә аның белән гамәл кылмаучы кешеләрнең, мисалы. Коръәндәге хәбәрләрне сөйлә, шаять фикерләп аңларлар.","translator":"Yakub Ibn Nugman"},{"aya":"177","id":1131,"locale":"tt","sura":"007","text":"Аятьләребезне ялган диюче кешеләрнең мисалы нинди яман мисал: \"Эт кебиләр\", – диелде. Хакны инкяр итүләре белән үзләренә-үзләре золым кылыр булдылар.","translator":"Yakub Ibn Nugman"},{"aya":"178","id":1132,"locale":"tt","sura":"007","text":"Аллаһу тәгалә кемне туры юлга салса, ул кеше, әлбәттә, туры юлдадыр. Ул кемне адаштырса, Ул адаштырган кешеләр һәлак булучылар.","translator":"Yakub Ibn Nugman"},{"aya":"179","id":1133,"locale":"tt","sura":"007","text":"Тәхкыйк кешеләрдән вә җеннәрдән күпләрне җәһәннәм өчен бар иттек, аларның гакыллары бар, ләкин хакны аңламыйлар, аларның күзләре бар, ләкин гыйбрәтләрне күрмиләр, аларның колаклары бар, ләкин Аллаһ сүзләрен ишетмиләр, алар хайван кебиләр, бәлки хайваннарга караганда да, файда белән зарарны аера алмауда гакылсызраклар, чөнки бер хайван да утка керми, ә динсез кешеләр утка керергә хәзерләнәләр. Алар камил гафилләр, үз киләчәкләрен һич тә уйлап карамыйлар.","translator":"Yakub Ibn Nugman"},{"aya":"180","id":1134,"locale":"tt","sura":"007","text":"Аллаһуның күркәм исемнәре бар, шул исемнәр белән дога кылыгыз! Әмма Аллаһуга тиешсез исем бирүчеләрдән качыгыз! Аллаһуга тиешсез исем биргәннәре өчен җәза кылынырлар.","translator":"Yakub Ibn Nugman"},{"aya":"181","id":1135,"locale":"tt","sura":"007","text":"Без бар кылган кешеләрдән бер җәмәгать бардыр ки, кешеләрне Коръән белән гамәл кылырга чакырырлар һәм үзләре дөреслек белән Коръән өйрәткәнчә гамәл кылырлар.","translator":"Yakub Ibn Nugman"},{"aya":"182","id":1136,"locale":"tt","sura":"007","text":"Аятьләребезне ялган диюче кешеләрне акырындык илә ґәзабка тартырбыз, үзләре белмәгән яктан.","translator":"Yakub Ibn Nugman"}],"metadata":{"itemsPerPage":7,"pages":30,"previousPage":"/tt/s007-25.json","nextPage":"/tt/s007-27.json"}}