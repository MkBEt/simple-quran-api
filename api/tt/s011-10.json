{"results":[{"aya":"064","id":1537,"locale":"tt","sura":"011","text":"Янә әйтте: \"Ий каумем, бу дөя минем пәйгамбәрлегемә дәлил булган дөядер. (Чөнки Салихтан кауме: \"Әгәр хак пәйгамбәр булсаң, дога кылып ошбу таштан дөя чыгар\", – диделәр. Салих г-м Аллаһудан сорады һәм, таш ярылып, дөя чыкты). Ул дөягә ихтыяр бирегез, Аллаһ җирендә ашасын вә аңа һичбер зарар тидермәгез, әгәр зарар тидерсәгез, үзегезгә бик тиз ґәзаб ирешер\".","translator":"Yakub Ibn Nugman"},{"aya":"065","id":1538,"locale":"tt","sura":"011","text":"Ләкин Салихны тыңламадылар, дөяне үтерделәр, Салих әйтте: \"Өч көн торып урыныгызда файдаланыгыз, соңра сезгә ґәзаб ирешер: бу вәгъдә ялган вәгъдә түгел\".","translator":"Yakub Ibn Nugman"},{"aya":"066","id":1539,"locale":"tt","sura":"011","text":"Газабыбыз килгән көнне үз рәхмәтебез белән Салихны вә иман китереп, аңа ияргән мөэминнәрне коткардык. Тәхкыйк синең Раббың Аңа карышканнарны ґәзаб кылуда куәтле вә җиңүче.","translator":"Yakub Ibn Nugman"},{"aya":"067","id":1540,"locale":"tt","sura":"011","text":"Дөяне үтерүче залимнәрне бер каты тавыш тотты, шул тавыш белән барчалары урыннарында һәлак булдылар.","translator":"Yakub Ibn Nugman"},{"aya":"068","id":1541,"locale":"tt","sura":"011","text":"Гүя алар дөньяда аз гына да тормаган кеби булдылар. Әгаһ булыгыз, тәхкыйк Сәмуд халкы Раббыларына кәфер булдылар, әгаһ булыгыз, Аллаһ рәхмәтеннән Сәмуд халкына ерак булмаклыктыр.","translator":"Yakub Ibn Nugman"},{"aya":"069","id":1542,"locale":"tt","sura":"011","text":"Тәхкыйк Безнең илче фәрештәләребез бала белән сөенеч бирмәк өчен Ибраһим г-мгә килеп сәлам бирделәр. Ибраһим сезгә дә сәлам булсын, диде. Озакка сузмыйча, Ибраһим майда пешергән бозауны кунаклар алдына алып килде.","translator":"Yakub Ibn Nugman"},{"aya":"070","id":1543,"locale":"tt","sura":"011","text":"Кунаклар кулларын бозауга сузмагач, Ибраһим аларны яратмыйча, хәтта болар караклар, дип уйлады вә алардан шикләнеп куркуга төште. Фәрештәләр әйттеләр: \"Син бездән курыкма, тәхкыйк без Лут кауменә һәлак итәр өчен җибәрелгән фәрештәләрбез\".","translator":"Yakub Ibn Nugman"}],"metadata":{"itemsPerPage":7,"pages":18,"previousPage":"/tt/s011-9.json","nextPage":"/tt/s011-11.json"}}