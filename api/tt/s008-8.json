{"results":[{"aya":"050","id":1210,"locale":"tt","sura":"008","text":"Ий Мухәммәд г-м! Әгәр фәрештәләрнең кәферләр җаннарын алганнарыны күрсәң иде, әлбәттә, бер зур куркыныч эш күрер идең, фәрештәләр, кәферләрнең йөзләренә вә аркаларына сугалар вә: \"Көйдергүче ґәзабны татыгыз!\" – диярләр.","translator":"Yakub Ibn Nugman"},{"aya":"051","id":1211,"locale":"tt","sura":"008","text":"Ошбу ґәзаб үзегез кылган явыз эшләрегезнең җәзасыдыр. Аллаһу тәгалә гөнаһсыз бәндәләренә, әлбәттә, золым кылмый.","translator":"Yakub Ibn Nugman"},{"aya":"052","id":1212,"locale":"tt","sura":"008","text":"Бу кәферләрнең сыйфаты: Фиргаун кауме вә болардан әүвәлге каумнәр кебиләр, ул каумнәр Аллаһуның аятьләренә ышанмадылар, Аллаһ аларны гөнаһлары өчен ґәзаб белән тотты. Тәхкыйк Аллаһу тәгалә куәтле вә үч алуда каты ґәзаблыдыр.","translator":"Yakub Ibn Nugman"},{"aya":"053","id":1213,"locale":"tt","sura":"008","text":"Аларга бу ґәзаб шул сәбәпледер: Аллаһ бер каумгә биргән нигъмәтен үзгәртми, ул каум үзләрен үзгәрткәнгә чаклы. Ягъни бер каум начарлыкны ташлап яхшылыкка үзе теләп чыкмаса, Аллаһ әлбәттә, көчләп чыгармый, вә бер каум яхшылыкны ташлап яманлыкка чыкмаса, әлбәттә, Аллаһ көчләп чыгармый. (Вә шуңа бинән татарлар, динне ташлап, аздылар, әгәр үзләре теләп дингә кермәсәләр, Аллаһ көчләп кертәчәк түгел. Әлбәттә, Аллаһ ишетүче вә белүче).","translator":"Yakub Ibn Nugman"},{"aya":"054","id":1214,"locale":"tt","sura":"008","text":"Кәферләрнең һәлакәте: Фиргаун кауменең һәлакәте вә аларның элгәрге каумнәрнең һәлакәте кеби. Алар Раббиларының аятьләрен ялган диделәр, Без аларны гөнаһлары өчен һәлак кылдык, вә Фиргаун каумен суга батырдык, чөнки алар барчасы залим иделәр.","translator":"Yakub Ibn Nugman"},{"aya":"055","id":1215,"locale":"tt","sura":"008","text":"Дөньядагы хайваннарның иң яманы: Коръән белән гамәл кылмыйча кәфер булган кешеләр, алар иман китерәчәк түгелләр.","translator":"Yakub Ibn Nugman"},{"aya":"056","id":1216,"locale":"tt","sura":"008","text":"Кәферләр белән ґәһед-килешү ясасаң, соңра алар ґәһед кылган саен ґәһедләрен бозалар, алар ґәһедләрен бозудан һич курыкмыйлар.","translator":"Yakub Ibn Nugman"}],"metadata":{"itemsPerPage":7,"pages":11,"previousPage":"/tt/s008-7.json","nextPage":"/tt/s008-9.json"}}