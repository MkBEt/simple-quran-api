{"results":[{"aya":"113","id":2461,"locale":"tt","sura":"020","text":"Әнә шулай һәрнәрсәне бәян итүче Коръәнне гарәб телендә иңдердек вә ул Коръәндә ґәзаб белән куркытуны күп кабатладык кешеләр ґәзабтан куркып гөнаһтан саклансыннар өчен яки әүвәлге кавемнәрнең хәлләрен бәян итүче көчле вәгазь булсын өчен.","translator":"Yakub Ibn Nugman"},{"aya":"114","id":2462,"locale":"tt","sura":"020","text":"Аллаһу тәгалә затында вә сыйфатында мәхлуктан бөек булды, Ул һәрнәрсәгә хаклык белән хуҗа булды, Җәбраил вәхийне укып тәмам итмәстән элек, онытырмын дип укырга ашыкма. Ягъни фәрештә укыганда аның белән бергә укыма, бәлки тыңлап тор. Дәхи Раббым белемемне арттыр диген!","translator":"Yakub Ibn Nugman"},{"aya":"115","id":2463,"locale":"tt","sura":"020","text":"Минем гаһедемне беренче буларак Адәм г-м бозды, бу агачтан ашама, дип, аңа әмер итмеш идек, ләкин ул Безнең әмерне онытты, Без тыйган эштән тыелырга аңарга сабырлык куәтен тапмадык.","translator":"Yakub Ibn Nugman"},{"aya":"116","id":2464,"locale":"tt","sura":"020","text":"Фәрештәләргә, хөрмәт йөзеннән Адәмгә сәҗдә кылыгыз дип әйткән вакытыбызда фәрештәләр һәммәсе сәҗдәгә киттеләр, мәгәр Иблис сәҗдә кылмады, Аллаһ әмереннән баш тартты.","translator":"Yakub Ibn Nugman"},{"aya":"117","id":2465,"locale":"tt","sura":"020","text":"Әйттек: \"Ий Адәм, ошбу Иблис, әлбәттә, сиңа вә хатыныңа дошман, саклан, сезне җәннәттән чыгармасын, әгәр җәннәттән чыксаң, күп авырлык чигәрсең.","translator":"Yakub Ibn Nugman"},{"aya":"118","id":2466,"locale":"tt","sura":"020","text":"Дөреслектә сиңа җәннәттә ачлык вә ялангачлык юкдыр.","translator":"Yakub Ibn Nugman"},{"aya":"119","id":2467,"locale":"tt","sura":"020","text":"Дәхи син анда сусыз булмассың һәм кояш кызуына пешмәссең.","translator":"Yakub Ibn Nugman"}],"metadata":{"itemsPerPage":7,"pages":20,"previousPage":"/tt/s020-16.json","nextPage":"/tt/s020-18.json"}}