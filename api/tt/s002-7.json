{"results":[{"aya":"043","id":50,"locale":"tt","sura":"002","text":"Намазларны үтәгез һәм зәкәт садакасын бирегез һәм намаз укучылар белән бергә намаз укыгыз, ягъни Коръән юлыңда булган мөселманнардан аерылмагыз!","translator":"Yakub Ibn Nugman"},{"aya":"044","id":51,"locale":"tt","sura":"002","text":"Сез кешеләрне изгелеккә өндисезме? Әмма үзегезне онытасыз, бит сез Аллаһ китабын укыйсыз, шуны уйлап карамыйсызмы? (Бу аять вәгазь сөйләп тә сөйләгәне белән гамәл кылмаучылар хакындадыр).","translator":"Yakub Ibn Nugman"},{"aya":"045","id":52,"locale":"tt","sura":"002","text":"Авырлыкны күтәрергә чыдамлы булып, вә намаз укып Аллаһудан ярдәм сорагыз! Намазларны вакытында үтәп бару, әлбәттә, авыр йөктер, мәгәр авыр булмас, Аллаһудан курыккан һәм рәхмәтен өмет иткән тәкъва кешеләргә.","translator":"Yakub Ibn Nugman"},{"aya":"046","id":53,"locale":"tt","sura":"002","text":"Чөнки алар Раббыларына юлыгачакларын һәм Аңа хөкемгә кайтачакларын беләләр.","translator":"Yakub Ibn Nugman"},{"aya":"047","id":54,"locale":"tt","sura":"002","text":"Ий Ягъкуб балалары! Мин сезгә биргән нигъмәтләрне хәтерләгез һәм нигъмәт бирүдә сезне бөтен дөнья кешеләреннән артык кылдым, шуны фикерләгез!","translator":"Yakub Ibn Nugman"},{"aya":"048","id":55,"locale":"tt","sura":"002","text":"Һәм куркыгыз кыямәт көненнән, ярдәм итә алмас ул көндә һичбер зат икенче затка бер эш белән дә! Ул көндә шәфәгать итү кабул ителмәс һәм ґәзабтан котылу өчен һичнәрсә алынмас.","translator":"Yakub Ibn Nugman"},{"aya":"049","id":56,"locale":"tt","sura":"002","text":"Фиргаун кавеменнән сезне коткаруыбызны да хәтерләгез! Алар сезне яман ґәзаб белән ґәзаблап, кыз балаларыгызны калдырып, ир балаларыгызны бугазлый иделәр. Бу эшләр сезгә Раббыгыздан бәла вә зур каза иде.","translator":"Yakub Ibn Nugman"}],"metadata":{"itemsPerPage":7,"pages":41,"previousPage":"/tt/s002-6.json","nextPage":"/tt/s002-8.json"}}