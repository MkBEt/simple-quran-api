{"results":[{"aya":"015","id":4627,"locale":"tt","sura":"049","text":"Менә шушы сыйфатларда булган кешеләр генә хак иманлы кешеләр, алар чын күңелдән Аллаһуга вә Аның расүленә ныклап иман китерделәр, моннан соң иман китерүләренә һич шикләнмәделәр һәм иманга зарар бирә торган эшне кылмадылар, вә алар маллары вә җаннары белән Аллаһ юлында сугыш кылдылар, сугыш булмаганда Ислам файдасына тырыштылар, әнә шул кешеләр, иман китердек мөэмин вә мөселман булдык дигән сүзләрендә дөрес сөйләүчеләр, чын иманлылардыр.","translator":"Yakub Ibn Nugman"},{"aya":"016","id":4628,"locale":"tt","sura":"049","text":"Әйт аларга: \"Динегезне Аллаһуга өйрәтерсезме? Иман китермәгәнегез хәлдә иман китердек, дип, Аллаһуны алдамакчы буласызмы? Бит Аллаһ җирдәге вә күкләрдәге серләрне беләдер, Аллаһ һәрнәрсәне белүчедер.","translator":"Yakub Ibn Nugman"},{"aya":"017","id":4629,"locale":"tt","sura":"049","text":"Бәдәвий ґәрәбләре мөселман булулары белән сиңа миннәт итәрләр, ягъни мөселман булуларын пәйгамбәр файдасына дип уйларлар, син аларга әйт: \"Мөселман булуыгыз белән миңа миннәт итмәгез, бәлки Аллаһ сезгә миннәт итәр, сезне иманга күндергәне өчен, әгәр иманыгызда ышанычлы кешеләрдән булсагыз\", – дип. Чөнки бу аятьләрдән соң алар иман китерделәр.","translator":"Yakub Ibn Nugman"},{"aya":"018","id":4630,"locale":"tt","sura":"049","text":"Аллаһ җирдәге вә күкләрдәге яшерен нәрсәләрне, шиксез, беләдер, Аллаһ сезнең эшләгән эшләрегезне күрүчедер.","translator":"Yakub Ibn Nugman"}],"metadata":{"itemsPerPage":7,"pages":3,"previousPage":"/tt/s049-2.json"}}