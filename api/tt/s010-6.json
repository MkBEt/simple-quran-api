{"results":[{"aya":"036","id":1400,"locale":"tt","sura":"010","text":"Зан итү, ягъни дәлилсез уйлау, яки нәфес теләгәнчә хөкем итү – дөреслекнең һичбер өлешенә ирештермәс. Дөреслектә, Аллаһ аларның ни, эшләгәннәрен белә.","translator":"Yakub Ibn Nugman"},{"aya":"037","id":1401,"locale":"tt","sura":"010","text":"Бу Коръән Аллаһудан башка бер кеше уйлап чыгарган китап дип ифтира ителә торган нәрсә түгел, ләкин Аллаһудан әүвәлге китапларны дөресләгәне хәлдә һәм шәригать хөкемнәрен ачык бәян иткән хәлдә иңдерелде, Коръәннең бөтен галәмне тәрбияләүче Аллаһудан иңдерелгәнлегендә һич шик юк.","translator":"Yakub Ibn Nugman"},{"aya":"038","id":1402,"locale":"tt","sura":"010","text":"Әйә ул мөшрикләр, Мухәммәд Коръәнне үзе уйлап чыгарган да, аннары Аллаһ иңдерде дип ялган сөйлиләрме? Әйт: \"Әгәр Коръәнне Мухәммәд үзе уйлап чыгарган булса, сез дә Аллаһудан башка ярдәм өстәмәк мөмкин булганнарны барчасын да чакырыгыз да, бергәләшеп, бер сүрә китерегез, әгәр дөрес сөйләүчеләрдән булсагыз\".","translator":"Yakub Ibn Nugman"},{"aya":"039","id":1403,"locale":"tt","sura":"010","text":"Бәлки алар үзләре аңлап һәм белеп бетерә алмаган нәрсәне гафиллек белән ялган диделәр һәм аларга Коръәннең тәэвиле дә килмәде, аңламыйча гафил калдылар. Болардан алдагылар да пәйгамбәрләрен ялган диделәр. Карагыл, залимнәрнең ахыры ничек булды? Башка залимнәрнең дә ахыры шулай булачак.","translator":"Yakub Ibn Nugman"},{"aya":"040","id":1404,"locale":"tt","sura":"010","text":"Аларның бәгъзеләре Коръәнгә ышаналар, бәгъзеләре Коръәнгә ышанмыйлар. Синең Раббың Коръәнгә ышанмыйча бозыклык кылучы фәсыйкларны белүчерәк.","translator":"Yakub Ibn Nugman"},{"aya":"041","id":1405,"locale":"tt","sura":"010","text":"Әгәр алар сине ялганчы дисәләр, әйт: \"Миңа үз гамәлем, сезгә дә үз гамәлегез вә сез минем кылган эшемнән бизүчесез, мин дә сез кылган эштән бизүчемен\".","translator":"Yakub Ibn Nugman"},{"aya":"042","id":1406,"locale":"tt","sura":"010","text":"Алардан бәгъзеләре синең Коръән укыганыңны тыңларлар, ләкин Аллаһ сүзе икәнлегенә иман китермәсләр. Син аларга хак сүзне ишеттерермен дип уйлыйсыңмы, алар саңгырау булып һичнәрсә аңламасалар да?","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s010-5.json","nextPage":"/tt/s010-7.json"}}