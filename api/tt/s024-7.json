{"results":[{"aya":"043","id":2834,"locale":"tt","sura":"024","text":"Әйә күрмәдеңме Аллаһ болытларны куар, соңра аларны бер-берсенә кушар, соңра аларны берсе өстендә икенчесең кылыр, һәм күрерсең, аларның араларыннан яңгыр чыгар, вә Аллаһ шул болытлардан тау күплегендә боз иңдерер, ул боз белән теләгән кешесен һәлак итәр вә теләгән кешесен коткарыр, вә шул болыт яшененең яктылыгы күзләрнең, нурын бетерергә якын булыр.","translator":"Yakub Ibn Nugman"},{"aya":"044","id":2835,"locale":"tt","sura":"024","text":"Аллаһ көндезне вә кичне алмаштырыр берсен берсе артыннан китерү белән, Аллаһуның бу эшендә гакыллы вә күзле кешеләргә гыйбрәтләр бар.","translator":"Yakub Ibn Nugman"},{"aya":"045","id":2836,"locale":"tt","sura":"024","text":"Аллаһ җир йөзендә булган барча җан иясен судан халык кылды, ул хайваннарның кайберләре корсагы өстендә йөрер, вә кайберләре ике аяк өстендә йөрерләр, вә кайберләре дүрт аяк өстендә йөрерләр, Аллаһ үзе теләгән мәхлукларны халык кылыр, бит Аллаһуның һәрнәрсәгә көче җитә.","translator":"Yakub Ibn Nugman"},{"aya":"046","id":2837,"locale":"tt","sura":"024","text":"Тәхкыйк Без дөреслекне генә бәян итә торган аятьләрне иңдердек, Аллаһ теләгән бәндәсен туры юлга күндерер.","translator":"Yakub Ibn Nugman"},{"aya":"047","id":2838,"locale":"tt","sura":"024","text":"Монафикълар әйтерләр: \"Без Аллаһуга вә рәсүлгә иман китердек һәм аларга итагать иттек\", – дип, соңра шул сүзләреннән соң Аллаһуга вә рәсүлгә итагать итүдән алардан бер фирка баш тартты, алар чын ышанучы түгел, иманнары юк.","translator":"Yakub Ibn Nugman"},{"aya":"048","id":2839,"locale":"tt","sura":"024","text":"Әгәр ул монафикълар Аллаһуга вә расүлгә чакырылсалар расүл аларның арасында хөкем итсен өчен, шул вакыт, безнең зарарыбызга хөкем итәр, дип, расүл янына килүдән баш тартырлар.","translator":"Yakub Ibn Nugman"},{"aya":"049","id":2840,"locale":"tt","sura":"024","text":"Әгәр ул монафикъларның башка кеше өстендә хаклары булса, расүлгә тиз-тиз ашыгып барырлар.","translator":"Yakub Ibn Nugman"}],"metadata":{"itemsPerPage":7,"pages":10,"previousPage":"/tt/s024-6.json","nextPage":"/tt/s024-8.json"}}