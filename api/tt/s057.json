{"results":[{"aya":"001","id":5076,"locale":"tt","sura":"057","text":"Җирдәге вә күкләрдәге барча мәхлук, һәр кимчелектән пакь дип Аллаһуны\" мактап зекер итәләр. Ул – Аллаһ һәр эштә өстен вә белеп эшләүчедер.","translator":"Yakub Ibn Nugman"},{"aya":"002","id":5077,"locale":"tt","sura":"057","text":"Җирдә вә күкләрдә булган һәр нәрсәгә патша булу, Аллаһуга хастыр, тергезә вә үтерәдер, вә Ул – Аллаһ һәр нәрсәгә кадирдер.","translator":"Yakub Ibn Nugman"},{"aya":"003","id":5078,"locale":"tt","sura":"057","text":"Ул – Аллаһ һәр нәрсәдән элек бардыр вә һәр нәрсәдән соң да бардыр, Ул бакыйдыр, Аның бетү ихтималы юктыр, барча галәмне төзүе белән Аның барлыгы ачыктыр, вә Аның сыйфаты яшерендер, Аның сыйфатын һичкем белә алмас. Вә Ул һәр нәрсәне белүчедер.","translator":"Yakub Ibn Nugman"},{"aya":"004","id":5079,"locale":"tt","sura":"057","text":"Ул – Аллаһ җирне вә күкләрне алты көн эчендә төзеде, соңра ґәрешне касъ кылып аңа бәйләнеше булган эшне йөретте, Ул беләдер җиргә кергән нәрсәне вә җирдән чыккан нәрсәне, дәхи күктән иңгән нәрсәне һәм күккә ашкан нәрсәне беләдер, вә Ул кайда гына булсагыз да сезнең белән бергәдер. Ул – Аллаһ сезнең эшләгән эшләрегезне күрүчедер.","translator":"Yakub Ibn Nugman"},{"aya":"005","id":5080,"locale":"tt","sura":"057","text":"Җиргә вә күкләргә хуҗа булу Аллаһуга хастыр, вә һәр эш Аллаһуга кайтарыладыр.","translator":"Yakub Ibn Nugman"},{"aya":"006","id":5081,"locale":"tt","sura":"057","text":"Кичне көндезгә кертер вә көндезне кичкә кертер, вә Ул – Аллаһ күкрәктәге яшерен уйларны белүчедер.","translator":"Yakub Ibn Nugman"},{"aya":"007","id":5082,"locale":"tt","sura":"057","text":"Ий кешеләр Аллаһуга вә Аның рәсүленә иман китерегез, вә малларыгыздан Аллаһ күрсәткән урыннарга садака бирегез, ул маллар сезгә ата-бабаларыгыздан калды! Сезләрдән имән китереп дин тоткан хәлдә садака бирүчеләр – аларгадыр олугъ әҗерләр.","translator":"Yakub Ibn Nugman"}],"metadata":{"itemsPerPage":7,"pages":5,"nextPage":"/tt/s057-2.json"}}