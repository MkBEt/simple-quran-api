{"results":[{"aya":"043","id":4718,"locale":"tt","sura":"051","text":"Дәхи Сәмуд кавеменең һәлак булуында гыйбрәтләр бардыр, Аллаһуга дошманлык кылганнарыннан соң аларга дөньяда билгеле вакыткача файдаланыгыз диелде. Ягъни алар могъҗиза өчен бирелгән Салих пәйгамбәрнең дөясен үтерделәр, шуннан соң сезгә өч көннән ґәзаб килә диелде.","translator":"Yakub Ibn Nugman"},{"aya":"044","id":4719,"locale":"tt","sura":"051","text":"Алар Раббыларының әмереннән баш тарттылар ягъни аятькә вә пәйгамбәргә иман китермәделәр шуның өстенә дөяне дә үтерделәр. Алар ґәзабның килгәнен карап торган вакытларында, аларны бер тавыш тотты һәм һәлак итте.","translator":"Yakub Ibn Nugman"},{"aya":"045","id":4720,"locale":"tt","sura":"051","text":"Урыннарыннан торырга көчләре җитмәде һәм бер-берсенә ярдәм дә итә алмадылар.","translator":"Yakub Ibn Nugman"},{"aya":"046","id":4721,"locale":"tt","sura":"051","text":"Бу һәлак булган кавемнәрдән элек Нух пәйгамбәр кавеменең Туфан суы белән һәлак булуында да зур гыйбрәт бардыр, тәхкыйк алар азган фәсыйк кавем булдылар.","translator":"Yakub Ibn Nugman"},{"aya":"047","id":4722,"locale":"tt","sura":"051","text":"Без күкне куәт вә кодрәт илә бина кылдык, тәхкыйк Без барча мәхлукның ризыкларын киң кылучыбыз.","translator":"Yakub Ibn Nugman"},{"aya":"048","id":4723,"locale":"tt","sura":"051","text":"Җирне яшәргә һәр мәхлукка яраклы итеп түшәдек, ни хуш түшәүчеләрдәнбез.","translator":"Yakub Ibn Nugman"},{"aya":"049","id":4724,"locale":"tt","sura":"051","text":"Барча нәрсәне парлы ирле-хатынлы итеп яраттык, шаять вәгазьләнеп гакыл фикерләрегезне эшләтеп яратучы Аллаһ Үзе генә икәнлеген, вә һәр мәхлук Аллаһ тарафыннан яратылганлыгын белерсез.","translator":"Yakub Ibn Nugman"}],"metadata":{"itemsPerPage":7,"pages":9,"previousPage":"/tt/s051-6.json","nextPage":"/tt/s051-8.json"}}