{"results":[{"aya":"050","id":1285,"locale":"tt","sura":"009","text":"Әгәр сиңа Раббыңнан ярдәм, табыш кеби нәрсә ирешсә, аларны кайгыга сала, әгәр сиңа сугышта кайгы ирешсә, алар әйтәләр: \"Әле дә ярый без алдан үзебезгә кирәк эшне кылдык, әгәр сугышка чыккан булсак, безгә дә бу кайгы ирешкән булыр иде\", – дип һәм сөйләшкән урыннарыннан шатланышып китәрләр.","translator":"Yakub Ibn Nugman"},{"aya":"051","id":1286,"locale":"tt","sura":"009","text":"Әйт: \"Безгә Аллаһ тәкъдир кылган нәрсәдән башка нәрсә ирешмәс. Ул – Аллаһ безнең хуҗабыз вә ярдәмчебез\". Шулай булгач, мөэминнәр Аллаһуга тәвәккәл кылсыннар, эшләрен Аллаһуга тапшырсыннар!","translator":"Yakub Ibn Nugman"},{"aya":"052","id":1287,"locale":"tt","sura":"009","text":"Ий Мухәммәд г-м! Кәферләргә әйт: \"Безнең башыбызга ике хәерле эшнең килүеннән башканы көтмәгез! Йә шәһид булырбыз, йә табыш малын алырбыз, безнең өчен икесе дә хәерле һәм без дә сезнең башыгызга ике яманлыкның берсенең килүен көтәбез: йә Аллаһудан ґәзаб килер, йә Аллаһ сезне безнең кулыбыз белән ґәзаб кылыр – һәлак итәр, безгә теләсәгез нәрсә көтегез, без дә сезгә һәлакәтлекне көтәбез.","translator":"Yakub Ibn Nugman"},{"aya":"053","id":1288,"locale":"tt","sura":"009","text":"Ий Мухәммәд г-м! Монафикъларга әйт: \"Кирәк ихтыярыгыз илә, кирәк ихтыярсыз малларыгызны садака кылыгыз, әлбәттә, сездән кабул булачак түгел, чөнки сез фасыйк кавем булдыгыз.","translator":"Yakub Ibn Nugman"},{"aya":"054","id":1289,"locale":"tt","sura":"009","text":"Аларның биргән садакаларының кабул булуын һичнәрсә тыймады, мәгәр Аллаһуга вә Аның расүленә ышанмаулары тыйды вә намазны ялкаулык белән укулары һәм садакаларын рия белән авырсынып бирүләре тыйды.","translator":"Yakub Ibn Nugman"},{"aya":"055","id":1290,"locale":"tt","sura":"009","text":"Кәферләрнең маллары һәм балалары күплеге сине гаҗәпләндермәсен. Аллаһ аларны маллары белән дөньяда ук ґәзаб кылырга тели, вә кәфер хәлләрендә җаннары чыгар, ахирәттә ґәзабның катысы булыр.","translator":"Yakub Ibn Nugman"},{"aya":"056","id":1291,"locale":"tt","sura":"009","text":"Ул монафикълар без сезнең белән бергә мөэминнәрбез дип Аллаһ исеме белән ант итәләр, хәлбуки үзләре сезнең кеби мөэмин түгелләр, ләкин алар сездән куркалар, шуның өчен телләре белән сезне юаталар.","translator":"Yakub Ibn Nugman"}],"metadata":{"itemsPerPage":7,"pages":19,"previousPage":"/tt/s009-7.json","nextPage":"/tt/s009-9.json"}}