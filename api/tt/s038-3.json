{"results":[{"aya":"015","id":3985,"locale":"tt","sura":"038","text":"Коръәнгә ышанмаучылар көтмәсләр, мәгәр фәрештәнең бер кычкырганын көтәрләр, ул тавышның вакыты җиткәч, һич тә кичектерү булмас.","translator":"Yakub Ibn Nugman"},{"aya":"016","id":3986,"locale":"tt","sura":"038","text":"Мәккә мөшрикләре мәсхәрә кылып әйттеләр: \"Ий Раббыбыз, безгә вәгъдә иткән ґәзабыбыздан өлешебезне кыямәттән элек хәзер үк бир дип.","translator":"Yakub Ibn Nugman"},{"aya":"017","id":3987,"locale":"tt","sura":"038","text":"Ий Мухәммәд г-м, аларның үз зарарларына сөйләгән сүзләренә сабыр ит! Безнең колыбыз Даудны сөйлә, ул гыйбадәттә куәт иясе иде, көн аша рузә тотып гыйбадәт кылыр иде, вә һәр мәкруһ эшләрдән тәүбә итеп Аллаһуга кайтучыдыр.","translator":"Yakub Ibn Nugman"},{"aya":"018","id":3988,"locale":"tt","sura":"038","text":"Без Дауд пәйгамбәргә зекердә тауларны иярттек, аның белән бергә иртә вә кич тәсбих әйтерләр иде.","translator":"Yakub Ibn Nugman"},{"aya":"019","id":3989,"locale":"tt","sura":"038","text":"Вә кошларны да зекердә аңа иярттек, һәммәсе аның янына җыелып тәсбих әйтерләр иде.","translator":"Yakub Ibn Nugman"},{"aya":"020","id":3990,"locale":"tt","sura":"038","text":"Без аның хакимиятен гаскәр вә сакчылар белән куәтләдек, вә шәригать хөкемнәрен бирдек, һәм сүздә ачык сөйләүне, ягъни батылдан аралап хак сүзне сөйләүне бирдек.","translator":"Yakub Ibn Nugman"},{"aya":"021","id":3991,"locale":"tt","sura":"038","text":"Ий Мухәммәд г-м, сиңа ике вәгъдәченең Дауд янына хөкем иттерергә килгән хәбәрләре ирештеме? (Дауд г-мнең туксан тугыз хатыны бар иде, шуның өстенә бер кешенең ахыргы хатынын таләп итмәктә иде. Даудны тәнбиһ итмәк өчен кеше сурәтендә ике фәрештә килделәр). Алар килеп михрабтан мәсҗиднең эченә үттеләр.","translator":"Yakub Ibn Nugman"}],"metadata":{"itemsPerPage":7,"pages":13,"previousPage":"/tt/s038-2.json","nextPage":"/tt/s038-4.json"}}