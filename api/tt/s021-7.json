{"results":[{"aya":"043","id":2526,"locale":"tt","sura":"021","text":"Әйә аларның Безнең ґәзабыбыздан саклый торган Бездән башка Илаһәләре бармы? Бәлки аларның Илаһә дигәннәре үзен сакларга да көче җитмидер һәм алар Бездән котыла алмаслар.","translator":"Yakub Ibn Nugman"},{"aya":"044","id":2527,"locale":"tt","sura":"021","text":"Бәлки ул кәферләрне вә аталарын бу дөньяда файдаландырдык, хәтта гомерләре озын булды. Әйә алар күрмиләрме кәферләрнең җирен мөселманнар кулы белән алып, җирләрен киметәбез, мөселманнарныкын арттырабыз. Әйә алармы Аллаһны җиңүче?\"","translator":"Yakub Ibn Nugman"},{"aya":"045","id":2528,"locale":"tt","sura":"021","text":"Әйт: \"Мина Аллаһудан иңдерелгән Коръән аятьләре белән сезне куркытырмын, ләкин Аллаһ ґәзабы белән куркытылган чакта, минем иманга чакыруымны саңгырау кеше ишетмәс.","translator":"Yakub Ibn Nugman"},{"aya":"046","id":2529,"locale":"tt","sura":"021","text":"Әгәр аларны Раббыңның ґәзабыннан аз гынасы тотса, әлбәттә әйтерләр иде: \"Вәй безгә һәлакәтлек килде, чөнки без шиксез залим булдык\", – дип.","translator":"Yakub Ibn Nugman"},{"aya":"047","id":2530,"locale":"tt","sura":"021","text":"Кыямәт көне өчен Без гадел үлчәүне куярбыз, савабы киметелеп яки гөнаһы арттырылып, һичкемгә золым итү булмас, гәрчә яхшылыгы горчич орлыгы хәтле генә булса да аны үлчәүгә куярбыз. Хисаб итеп җәза бирмәк өчен Мин җитәрмен!","translator":"Yakub Ibn Nugman"},{"aya":"048","id":2531,"locale":"tt","sura":"021","text":"Тәхкыйк Без Муса илә Һарунга хак белән батыл арасын аеручы китап бирдек, вә наданлык караңгылыгында белем бирдек, вә Аллаһудан куркучы тәкъваларга ул китапны вәгазь итеп бирдек.","translator":"Yakub Ibn Nugman"},{"aya":"049","id":2532,"locale":"tt","sura":"021","text":"Алар күрмичә күргән кеби Аллаһудан куркалар, вә алар кыямәттән дә тетрәп куркучылардыр.","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s021-6.json","nextPage":"/tt/s021-8.json"}}