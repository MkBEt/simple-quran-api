{"results":[{"aya":"036","id":4308,"locale":"tt","sura":"042","text":"Аллаһудан сезгә бирелгән дөньядагы барча нәрсә фәкать вакытлыча дөнья тереклеге һәм дөнья зиннәтедер. Әмма Аллаһу хозурында булган ахирәт нигъмәтләре, иман китереп Аллаһуга һәрвакыт итагать итүдә Ана тәвәккәл итүчеләре дәхи җиледер вә бетми торган мәңгелектер.","translator":"Yakub Ibn Nugman"},{"aya":"037","id":4309,"locale":"tt","sura":"042","text":"Ахирәт нигъмәтләре дәхи шулар өчендер, алар зур гөнаһлардан һәм фәхеш эшләрдән сакланырлар, һәм аларны берәү ачуландырса, гафу итәрләр.","translator":"Yakub Ibn Nugman"},{"aya":"038","id":4310,"locale":"tt","sura":"042","text":"Вә алар Аллаһның һәр боерыгын кабул итәрләр, вә намазларын вакытында укырлар, вә киңәш лязем җирдә үзара киңәш итәрләр, вә Без биргән малдан мохтаҗларга вә Аллаһ юлына садака бирерләр.","translator":"Yakub Ibn Nugman"},{"aya":"039","id":4311,"locale":"tt","sura":"042","text":"Вә араларыннан берсе залимнәрдән хаксыз җәберләнсә, бергәләшеп ярдәм итеп ул җәберләнгән мөэмин кардәшләрен коткарырлар.","translator":"Yakub Ibn Nugman"},{"aya":"040","id":4312,"locale":"tt","sura":"042","text":"Явызлык белән золым итүчегә җәза бирелә үзе золым иткән хәтле генә, әгәр мәзълум кеше залимне гафу итсә һәм араларын ислах кылса, бу эшнең әҗере Аллаһ хозурында сакланыр, әмма Аллаһ хаксыз золым итүчеләрне сөймидер.","translator":"Yakub Ibn Nugman"},{"aya":"041","id":4313,"locale":"tt","sura":"042","text":"Бер мәзълум хаксыз золым итүчедән арттырмыйча үч алса, аңа гөнаһ юк һәм анардан үч алу да юктыр.","translator":"Yakub Ibn Nugman"},{"aya":"042","id":4314,"locale":"tt","sura":"042","text":"Кешеләргә золым итеп җир өстендә хаксыз явызлык кылучы залимнәргә җәза бирергә шәригатьтә юл бардыр, ул залимнәргә ахирәттә рәнҗеткүче ґәзаб булыр.","translator":"Yakub Ibn Nugman"}],"metadata":{"itemsPerPage":7,"pages":8,"previousPage":"/tt/s042-5.json","nextPage":"/tt/s042-7.json"}}