{"results":[{"aya":"043","id":1516,"locale":"tt","sura":"011","text":"Угълы әйтте: \"Бу судан тау башына чыгып котылырмын\". Нух әйтте: \"Бүген Аллаһ ґәзабыннан коткаручы юк, сине тау да коткара алмас, мәгәр Аллаһ рәхмәт кылган кешеләр генә көймәгә менеп котылырлар\", – дип. Соңра араларына дулкын төшеп аларны аерды вә карышкан угълы суга батыл һәлак булды.","translator":"Yakub Ibn Nugman"},{"aya":"044","id":1517,"locale":"tt","sura":"011","text":"Вә Аллаһ тарафыннан әйтелде: \"Ий җир, суыңны киптер вә, ий күк, суыңны туктатгыл\", – дип. Су кимеде, һәлак буласы кешеләр тәмам һәлак булып бетте вә көймә Җудий тавына барып туктады, вә әйтелде: \"Залим кешеләргә Аллаһуның рәхмәтеннән ераклыктыр\", – дип.","translator":"Yakub Ibn Nugman"},{"aya":"045","id":1518,"locale":"tt","sura":"011","text":"Нух нида кылып әйтте: \"Ий Раббым! Угълым минем җәмәгатемнән, җәмәгатеңне коткарырмын дигән хак вәгъдәң бар вә син хәкимнәрнең дә хәкимерәгесең\".","translator":"Yakub Ibn Nugman"},{"aya":"046","id":1519,"locale":"tt","sura":"011","text":"Аллаһу тәгалә әйтте: \"Ий Нух, угълың синең җәмәгатеңнән түгел, тәхкыйк угълыңны миннән соравың, ягъни аңа дога кылуың яхшы эш түгел, белмичә, дәлилсез миннән сорамагыл, әлбәттә, мин сине наданнардан булмаска өндимен.","translator":"Yakub Ibn Nugman"},{"aya":"047","id":1520,"locale":"tt","sura":"011","text":"Нух әйтте: \"Ий Раббым, сиңа сыгынамын, мине саклагыл үзем белмәгән нәрсәне синнән сораудан, әгәр Син мине ярлыкамасаң һәм рәхмәт кылмасаң, әлбәттә, мин һәлак булучылардан булырмын\".","translator":"Yakub Ibn Nugman"},{"aya":"048","id":1521,"locale":"tt","sura":"011","text":"Әйтелде: \"Ий Нух, Безнең тарафтан имин булып көймәдән төш вә сиңа һәм синең белән булган мөэминнәргә күп бәрәкәт булган хәлдә көймәдән төшегез, дәхи сезнең нәселдән булган бер өммәтне дөньяда файдаландырырбыз, соңрак, азганнары өчен, аларга Бездән рәнҗеткүче ґәзаб ирешер\".","translator":"Yakub Ibn Nugman"},{"aya":"049","id":1522,"locale":"tt","sura":"011","text":"Бу хәбәрләр яшерен булган хәбәрләрдән, ягъни алардан хәбәрегез юк иде, хәзер аларны сезгә вәхий кылабыз, Без вәхий кылмас борын син үзең дә вә каумең дә бу хәбәрләрне белми идегез. Син кәферләрнең җәберләүләренә һәм ялганчы диюләренә сабыр ит, чыда, бит эшнең ахырындагы уңыш вә шатлык гөнаһтан сакланучы тәкъва кешеләргә.","translator":"Yakub Ibn Nugman"}],"metadata":{"itemsPerPage":7,"pages":18,"previousPage":"/tt/s011-6.json","nextPage":"/tt/s011-8.json"}}