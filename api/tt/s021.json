{"results":[{"aya":"001","id":2484,"locale":"tt","sura":"021","text":"Кешеләргә Аллаһу хозурында булачак хисаб көннәре якынлашты, ләкин алар ул хисабтан гафләттәләр, хисабны уйлаудан яки Коръән белән гамәл кыйлып Аллаһуга җавап бирергә хәзерләнүдән, баш тартмакталар.","translator":"Yakub Ibn Nugman"},{"aya":"002","id":2485,"locale":"tt","sura":"021","text":"Алар Раббыларыннан азлап-азлап иңә торган Коръән аятьләрен ишетерләр, мәгәр ишетсәләр дә уен-көлке юлы белән генә ишетерләр.","translator":"Yakub Ibn Nugman"},{"aya":"003","id":2486,"locale":"tt","sura":"021","text":"Аятьләрнең мәгънәләрен уйлаудан күңелләре гафил булган хәлдә, залимнәр яшерен киңәшләштеләр һәм әйттеләр: \"Мухәммәд г-м сезнең кеби бер ир генә, әйә сез аның сихеренә иярәсезме вә сез аның сихырын күреп торасыз\".","translator":"Yakub Ibn Nugman"},{"aya":"004","id":2487,"locale":"tt","sura":"021","text":"Мухәммәд г-м әйтте: \"Минем Раббым җирдә вә күкләрдә булган сүзләрне белер, Ул сезнең сүзегезне ишетүче вә хәлегезне белүче\".","translator":"Yakub Ibn Nugman"},{"aya":"005","id":2488,"locale":"tt","sura":"021","text":"Кәферләр әйттеләр: \"Ул Коръән Мухәммәднең төшендә саташып күргән нәрсәседер, бәлки ул Коръәнне үзеннән чыгарды да Аллаһудан дип ифтира кыйла, яки Мухәммәд шагыйрь булып Коръән дә аның шигыредер! Ул безгә пәйгамбәрлегенә могҗиза китерсен, әүвәлге пәйгамбәрләр китергән кеби\".","translator":"Yakub Ibn Nugman"},{"aya":"006","id":2489,"locale":"tt","sura":"021","text":"Бу кәферләрдән элек һичбер шәһәр кешеләре иман китермәделәр, Без аларны һәлак иттек, әйә хәзерге кәферләр иман китерерләрме?","translator":"Yakub Ibn Nugman"},{"aya":"007","id":2490,"locale":"tt","sura":"021","text":"Ий Мухәммәд г-м, синнән элек тә пәйгамбәр итеп ирләрне генә җибәрдек, аларга аятьләребезне вәхий итәдер идек, белгән кешеләрдән сорагыз, әгәр белмәсәгез!","translator":"Yakub Ibn Nugman"}],"metadata":{"itemsPerPage":7,"pages":16,"nextPage":"/tt/s021-2.json"}}