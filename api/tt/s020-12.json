{"results":[{"aya":"078","id":2426,"locale":"tt","sura":"020","text":"Фиргаун үзенең гаскәрен алып, Мусаны тотарга артларыннан куа чыкты, атлы гаскәре белән Муса артыннан коры юл белән диңгезгә керделәр, диңгез кушылып һәммәсе һәлак булдылар.","translator":"Yakub Ibn Nugman"},{"aya":"079","id":2427,"locale":"tt","sura":"020","text":"Фиргавен үз кавемен аздырды, аларны туры юлга күндермәде.","translator":"Yakub Ibn Nugman"},{"aya":"080","id":2428,"locale":"tt","sura":"020","text":"Ий Ягькуб балалары, тәхкыйк Без сезне дошманыгыз Фиргавеннән коткардык, вә Тур тавы янында Мусаның уң ягыннан сезгә Тәүратны вәгъдә иттек, вә сезгә ашарга күктән ширбәт һәм кош итен иңдердек.","translator":"Yakub Ibn Nugman"},{"aya":"081","id":2429,"locale":"tt","sura":"020","text":"Без биргән ризыклардан яхшысын ашагыз, көфран нигъмәт итеп гөнаһ эшләүдә чиктән узмагыз, югыйсә, сезгә ачуым тияр, берәүгә Минем ачуым иңсә, тәхкыйк ул кеше һәлак булды.","translator":"Yakub Ibn Nugman"},{"aya":"082","id":2430,"locale":"tt","sura":"020","text":"Тәүбә итеп иман китергән вә Коръән юлы белән изге гамәлләр кылган, соңра туры юлга күнелеп үлгәнче хак юлда таза торган кешеләрне Мин, әлбәттә, ярлыкаучымын.","translator":"Yakub Ibn Nugman"},{"aya":"083","id":2431,"locale":"tt","sura":"020","text":"Аллаһ әйтте: \"Ий Муса, кавемеңне калдырып ялгыз килергә сине нәрсә ашыктырды?\" Чөнки Муса Тур тавына барганда үзе белән 70 кеше алган иде, тауга җиткәндә аларны арттарак калдырып үзе алданрак барды.","translator":"Yakub Ibn Nugman"},{"aya":"084","id":2432,"locale":"tt","sura":"020","text":"Муса әйтте: \"Алар минем эземнән килделәр, әмма мин үзем, йә Рабби, Синең ризалыгыңны эстәп ашыктым\".","translator":"Yakub Ibn Nugman"}],"metadata":{"itemsPerPage":7,"pages":20,"previousPage":"/tt/s020-11.json","nextPage":"/tt/s020-13.json"}}