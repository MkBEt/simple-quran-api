{"results":[{"aya":"001","id":1902,"locale":"tt","sura":"016","text":"Аллаһу тәгаләнең әмере килде, ягъни кыямәтнең кайчан булачагы һәм кемгә һидәят вә кемгә ґәзаб булачагы да хөкем ителде, Аллаһуның хөкемнәрен ашыктырмагыз! Ягъни кәферләр кыямәт кайчан була, яки безгә ґәзаб кайчан була, тизрәк булсын, дип, көлеп әйттеләр, Аллаһу тәгалә мөшрикләр сыйфатлый торган мәхлуклар сыйфатыннан бик пакь, кимчелектән югары һәм олугъ.","translator":"Yakub Ibn Nugman"},{"aya":"002","id":1903,"locale":"tt","sura":"016","text":"Аллаһу тәгалә колларыннан үзе теләгән бәндәләренә үзенең әмере белән үлгән күңелләрне тергезүче шәригать белән фәрештәләрне иңдерә, Аллаһудан башка Илаһә юк, фәкать Мин генә дип хәбәр бирмәк өчен, Миннән куркыгыз!","translator":"Yakub Ibn Nugman"},{"aya":"003","id":1904,"locale":"tt","sura":"016","text":"Аллаһ җир вә күкләрне хак төзү белән төзеде, Ул – Аллаһ мөшрикләр сыйфатлаган тиңдәшлек сыйфатларыннан пакь.","translator":"Yakub Ibn Nugman"},{"aya":"004","id":1905,"locale":"tt","sura":"016","text":"Аллаһ кешене бер тамчы судан халык кыла. Вә шул кеше ачык дошманлык белән Аллаһуга каршы бәхәсләшә.","translator":"Yakub Ibn Nugman"},{"aya":"005","id":1906,"locale":"tt","sura":"016","text":"Вә хайваннарны халык кылды, ул хайваннардан сезгә сөт, йон вә башка файдалар бар вә бугазлап итләрен ашыйсыз.","translator":"Yakub Ibn Nugman"},{"aya":"006","id":1907,"locale":"tt","sura":"016","text":"Ул хайваннарны иртә белән кырга чыгарганда вә кич белән өегезгә кайтарганда сезгә зиннәт вә шатлыктыр.","translator":"Yakub Ibn Nugman"},{"aya":"007","id":1908,"locale":"tt","sura":"016","text":"Вә ул хайваннарга йөкләр төяп ерак шәһәрләргә зур мәшәкать белән төрле әйберләр илтәсез, әлбәттә, Раббыгыз сезгә шәфкатьле вә рәхимле.","translator":"Yakub Ibn Nugman"}],"metadata":{"itemsPerPage":7,"pages":19,"nextPage":"/tt/s016-2.json"}}