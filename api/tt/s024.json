{"results":[{"aya":"001","id":2792,"locale":"tt","sura":"024","text":"Ошбу сүрә – Без аны иңдердек, вә андагы хөкемнәрне сезгә фарыз иттек, вә ул сүрәдә иңдердек мәгънәсе ачык булган аятьләрне – шаять вәгазьләнерсез!","translator":"Yakub Ibn Nugman"},{"aya":"002","id":2793,"locale":"tt","sura":"024","text":"Зина кыйлучы хатын вә зина кылучы ир – аларның һәр икесенә йөзәр мәртәбә сугыгыз. \"Бу хөкем ирсез хатынга вә хатынсыз иргәдер\". Аларны сукканда сезне шәфкать тотмасын Аллаһ динендә, әгәр Аллаһуга вә ахирәт көненә ышаныр булсагыз. Аларның ґәзабына мөэминнәрдән бер җәмәгать килеп карап торсын аларга хурлык күбрәк булсын өчен.","translator":"Yakub Ibn Nugman"},{"aya":"003","id":2794,"locale":"tt","sura":"024","text":"Зина кылучы ир никахланмас, мәгәр зина кылучы хатынга яки мөшрикә хатынга никахланыр, вә зина кылучы хатынны һичкем никахламас, мәгәр зина итүче ир яки мөшрик ир никахланыр. Зиначыларның никахы мөэминнәргә хәрам ителде.","translator":"Yakub Ibn Nugman"},{"aya":"004","id":2795,"locale":"tt","sura":"024","text":"Зинадан пакь булган хатыннарны зиначы дип сүгүчеләр, соңра сүзләрен дөресләр өчен дүрт шаһидне китерә алмасалар – аларга сиксән мәртәбә сугыгыз, вә аларның шаһид булуларын мәңге кабул итмәгез, алар – фасыйклардыр.","translator":"Yakub Ibn Nugman"},{"aya":"005","id":2796,"locale":"tt","sura":"024","text":"Мәгәр зинадан пакь хатыннарны зиначы дип сүгүчеләр хөкемгә чаклы тәүбә итеп гафу сорап өлгерсәләр вә үзләрен төзәтсәләр, шулай булганда, әлбәттә, Аллаһ ярлыкаучы вә бәндәләренә рәхимле.","translator":"Yakub Ibn Nugman"},{"aya":"006","id":2797,"locale":"tt","sura":"024","text":"Үз хатыннарын зиначы дип сүгүче ирләр, ләкин сүзләрен дөресләргә шаһидләре юк, мәгәр үзләре генә, аларның берсенә шәһадәт бирү ваҗебдер, хатынын зиначы дип сүгүче ир дүрт мәртәбә әйтер: \"Биллаһи хатыным зина кылучы, мин дөрес сөйлим\", – дип.","translator":"Yakub Ibn Nugman"},{"aya":"007","id":2798,"locale":"tt","sura":"024","text":"Аннары бишенче Шәһадәтендә: \"Әгәр мин ялган шәһадәт бирүчеләрдән булсам, миңа Аллаһуның ләгънәте булсын\", – дияр.","translator":"Yakub Ibn Nugman"}],"metadata":{"itemsPerPage":7,"pages":10,"nextPage":"/tt/s024-2.json"}}