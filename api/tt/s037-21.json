{"results":[{"aya":"141","id":3929,"locale":"tt","sura":"037","text":"Көймә кузгалмады, шул сәбәпле көймәдәге кешеләр, арабызда качкан кеше бардыр, дип, шөбаґә салдылар, һәм шөбаґә Йунүска чыгып, аны диңгезгә ташладылар.","translator":"Yakub Ibn Nugman"},{"aya":"142","id":3930,"locale":"tt","sura":"037","text":"Аны дәрхәл бер зур балык йотты, вә ул Аллаһ рөхсәтеннән башка кавемен ташлап киткәне өчен үзен үзе шелтәлидер.","translator":"Yakub Ibn Nugman"},{"aya":"143","id":3931,"locale":"tt","sura":"037","text":"Әгәр Йунүс \"Һич юктыр Илаһә, мәгәр Син генә йә Рабби, мин Сине һәр кимчелектән пакьсең дип беләм, мин, әлбәттә, Синең рөхсәтеңнән башка китеп, үземә золым итүчеләрдән булдым\", – дип әйтмәсә иде.","translator":"Yakub Ibn Nugman"},{"aya":"144","id":3932,"locale":"tt","sura":"037","text":"Әлбәттә, ул балык карынында кешеләр терелеп каберләреннән кубарылган көнгә чаклы торыр иде.","translator":"Yakub Ibn Nugman"},{"aya":"145","id":3933,"locale":"tt","sura":"037","text":"Без аны берникадәр вакыт балык карнында торганнан соң сырхау булганы хәлдә корыга чыгарып ташладык, ягъни Аллаһ әмере белән балык Йунүсны су читенә, корыга чыгарып куйды.","translator":"Yakub Ibn Nugman"},{"aya":"146","id":3934,"locale":"tt","sura":"037","text":"Вә аның янында киң яфраклы агач үстердек, ул агач аңа кояштан күләгә булды һәм ул агач янына чебен, черки, кигәвен кебиләр килмәделәр, чөнки аның тәне җәрәхәтләнгән иде. Ул шул урында берничә көн торып Аллаһның рәхмәте белән бик тиз сәламәтләнде.","translator":"Yakub Ibn Nugman"},{"aya":"147","id":3935,"locale":"tt","sura":"037","text":"Без аны йөз меңле яки йөз меңнән артыграк кешеле шәһәргә пәйгамбәр итеп җибәргән идек, балык карыныннан чыккач та шул шәһәргә җибәрдек.","translator":"Yakub Ibn Nugman"}],"metadata":{"itemsPerPage":7,"pages":26,"previousPage":"/tt/s037-20.json","nextPage":"/tt/s037-22.json"}}