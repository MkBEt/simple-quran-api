{"results":[{"aya":"078","id":1442,"locale":"tt","sura":"010","text":"Кәферләр әйттеләр: \"Сез безне аталарыбыз тоткан диннән туктатыр өчен һәм җир өстендә үзегез генә баш булыр өчен килдегезме? Без сезгә иман китерәчәк түгелләрбез\".","translator":"Yakub Ibn Nugman"},{"aya":"079","id":1443,"locale":"tt","sura":"010","text":"Фиргаун үзенең ярдәмчеләренә әйтте: \"Барча маһир – оста сихерчеләрне җыеп миңа китерегез\".","translator":"Yakub Ibn Nugman"},{"aya":"080","id":1444,"locale":"tt","sura":"010","text":"Сихерчеләр бар да җыелып килгәч, Муса аларга әйтте: \"Сихерләп китергән нәрсәләрегезне җиргә салыгыз!\"","translator":"Yakub Ibn Nugman"},{"aya":"081","id":1445,"locale":"tt","sura":"010","text":"Сихерчеләр сихерләгән арканнарын җиргә салгач, Муса әйтте: \"Сезнең бу нәрсәләрегез бар да сихер. Әлбәттә, Аллаһ сезнең сихерегезне батыл – көчсез кылыр, тәхкыйк Аллаһ ялганчы фәсыйкларның эшен ихлас кылмас, юлга салмас!\"","translator":"Yakub Ibn Nugman"},{"aya":"082","id":1446,"locale":"tt","sura":"010","text":"Аллаһу тәгалә хак эшнең хаклыгын дөресләр үзенең сүзе белән, гәрчә кәферләр мәкрүһ күрсәләр дә.","translator":"Yakub Ibn Nugman"},{"aya":"083","id":1447,"locale":"tt","sura":"010","text":"Муса кавеменең яртысы Фиргауннең вә аның олугъларының фетнәсеннән яки үтерелүеннән куркып Мусага иман китермәделәр, мәгәр курыкмаучылары иман китерделәр, чөнки Фиргаун Мысыр җирендә бик тәкәббер, бик усал иде вә ул явызлыкта чиктән аша китте, хәтта: \"Мин – Аллаһ\" дия башлады.","translator":"Yakub Ibn Nugman"},{"aya":"084","id":1448,"locale":"tt","sura":"010","text":"Муса, кавеменең Фиргауннән курыкканын күргәч, әйтте: \"Ий кавемем! Әгәр Аллаһуга иман китереп ислам динен тотучы мөселман булсагыз, Аллаһуга тәвәккәл кылыгыз! Фиргауннән курыкмагыз!\"","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s010-11.json","nextPage":"/tt/s010-13.json"}}