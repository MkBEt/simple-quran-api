{"results":[{"aya":"036","id":825,"locale":"tt","sura":"006","text":"Хак сүзләрне – төп мәгънәсенә төшенеп, тыңлаган кешеләр генә кабул итәрләр. Дөньяда яшәгән чакларында ук мәет булып яшәгән кәферләрне Аллаһ тергезү көнендә тергезер, аннары Аллаһуга кайтырлар.","translator":"Yakub Ibn Nugman"},{"aya":"037","id":826,"locale":"tt","sura":"006","text":"Кәферләр әйттеләр: \"Кәшки Мухәммәдкә Раббысыннан аның пәйгамбәрлеген дөресләүче могҗиза иңдерелсәче\", – дип. Син аларга әйт: \"Тәхкыйк Аллаһ кадир могҗиза иңдерергә, ләкин аларның күберәге белмиләр. Ягъни могҗизага ышанмаган кешеләргә могҗизага ияреп ґәзаб килгәнен белмиләр.","translator":"Yakub Ibn Nugman"},{"aya":"038","id":827,"locale":"tt","sura":"006","text":"Җирдәге төрле хайваннар һәм ике канатлары белән оча торган кошлар сезнең кеби җәмәгать булудан башка нәрсә түгелләр. Ягъни үз җенесләре белән җәмәгать булып яшиләр, һәрбере үз хәлләре белән мәшгульләр һәм Аллаһуны да зекер итәләр. Ләүхүл-мәхфузъдагы китапта язмыйча һичнәрсәне калдырмадык, соңра һәр мәхлук кубарылып Раббыларына кайтырлар.","translator":"Yakub Ibn Nugman"},{"aya":"039","id":828,"locale":"tt","sura":"006","text":"Безнең аятьләребезне ялган диючеләр, хак сүзләрне ишетүдән саңгыраулар, хак сүзләрне сөйләүдән телсезләр, шуның өчен алар адашу караңгылыгындалар. Аллаһ үзе теләгән кешене Коръәннән гафил итеп хак юлдан адаштырыр, һәм үзе теләгән бәндәсен Коръән белән гамәл кылдырыр да – туры юлга күндерер.","translator":"Yakub Ibn Nugman"},{"aya":"040","id":829,"locale":"tt","sura":"006","text":"Бидеґәтче мөшрикләргә әйткел: \"Беләсезме, әгәр Аллаһудан башка да Илаһә бар дигән сүзегез дөрес булса – Аллаһуның каты ґәзабы яки куркынычлы кыямәт сезгә килгәндә үзегез Илаһә тоткан бер мәхлуктан ярдәм сорарсызмы? Әлбәттә, бу эшне эшләмәячәксез.","translator":"Yakub Ibn Nugman"},{"aya":"041","id":830,"locale":"tt","sura":"006","text":"Бәлки сез куркынычлы вакытларда Аллаһуның үзенә түбәнчелек илә коллык күрсәтәсез һәм ярдәмне дә Аллаһудан гына сорыйсыз. Әгер Аллаһ теләсә сораган нәрсәгезгә юл ачар. Куркынычлы вакытларда ясалма, ялган илаһәгызны онытасыз.","translator":"Yakub Ibn Nugman"},{"aya":"042","id":831,"locale":"tt","sura":"006","text":"Ий Мухәммәд г-м, тәхкыйк синнән әүвәл булган өммәтләргә дә расүлләр җибәрдек, ләкин алар инкяр иттеләр, без аларны ачлык вә башка авырлыклар белән җәзаладык шаять түбәнчелек белән Аллаһуга итагать итәрләр дип.","translator":"Yakub Ibn Nugman"}],"metadata":{"itemsPerPage":7,"pages":24,"previousPage":"/tt/s006-5.json","nextPage":"/tt/s006-7.json"}}