{"results":[{"aya":"022","id":2813,"locale":"tt","sura":"024","text":"Ий мөэминнәр, сездән һичкем якын кардәшләренә, мескеннәргә һәм Аллаһ ризасы өчен диннең дөрес җиренә күчеп килгәннәргә мал бирмәскә, ярдәм итмәскә ант итмәсен, бәлки кимчелекләрен гафу итегез вә хаталарын кичерегез, Аллаһу тәгаләнең үзегезне ярлыкавын әллә сөймисезме? Аллаһ белеп ярлыкаучы вә белеп рәхмәт итүче.","translator":"Yakub Ibn Nugman"},{"aya":"023","id":2814,"locale":"tt","sura":"024","text":"Зина кылудан гафил вә пакь мөэминә хатыннарны зиначы дип сүгүче кешеләр дөньяда һәм ахирәттә ләгънәт ителделәр һәм аларга олугъ ґәзаб булыр.","translator":"Yakub Ibn Nugman"},{"aya":"024","id":2815,"locale":"tt","sura":"024","text":"Кыямәт көнендә ул пакь хатыннарны сүгүче кешеләрнең телләре вә куллары һәм аяклары кылган эшләре белән шәһадәт бирерләр.","translator":"Yakub Ibn Nugman"},{"aya":"025","id":2816,"locale":"tt","sura":"024","text":"Ул көндә Аллаһ аларга тиешле җәзаларын бирер һәм алар Аллаһуның хаклыгын белерләр хак белү белән.","translator":"Yakub Ibn Nugman"},{"aya":"026","id":2817,"locale":"tt","sura":"024","text":"Пычрак хатыннар – пычрак ирләргәдер, вә пычрак ирләр – пычрак хатыннаргадыр, вә пакь хатыннар – пак ирләр өчендер, вә пакь ирләр – пакь хатыннар өчендер. Гаишә вә Сафван алар әйткән зинадан пакьлардыр. Алар өчен ярлыкау һәм күркәм булган җәннәт нигъмәтләре бардыр.","translator":"Yakub Ibn Nugman"},{"aya":"027","id":2818,"locale":"tt","sura":"024","text":"Ий мөэминнәр, үзегезнең өйләрегездән башка өйләргә рөхсәт алмыйча һәм сәлам бирмичә кермәгез, рөхсәт сорагыз һәм өйдә булган кешеләргә сәлам бирегез. Әнә шулай эшләсәгез сезнең өчен хәерледер, шаять вәгазьләнерсез!","translator":"Yakub Ibn Nugman"},{"aya":"028","id":2819,"locale":"tt","sura":"024","text":"Әгәр ул өйдә һичкем булмаса яки кеше булып та керергә рөхсәт бирелмәсә, ул өйгә кермәгез, әгәр сезгә кайтыгыз дип әйтелсә, кайтыгыз, кайтып китүегез сезнең өчен гөнаһтан пакьрәктер. Аллаһ сезнең эшләрегезне белер, шуңа карата җәза бирер.","translator":"Yakub Ibn Nugman"}],"metadata":{"itemsPerPage":7,"pages":10,"previousPage":"/tt/s024-3.json","nextPage":"/tt/s024-5.json"}}