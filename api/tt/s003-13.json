{"results":[{"aya":"085","id":378,"locale":"tt","sura":"003","text":"Берәү ислам диненнән башка дингә иярсә, аның дине вә гамәле һич кабул булмый, ул ахирәттә хәсрәтләнүче вә һәлак булучыдыр.","translator":"Yakub Ibn Nugman"},{"aya":"086","id":379,"locale":"tt","sura":"003","text":"Аллаһ ничек хак юлга күндерсен иман китергәннән соң кәфер булган кавемне? Үзләре Аллаһуга ышанып, Мухәммәд г-мнең хак пәйгамбәр икәнлегенә дә шәһадәт бирделәр һәм аларга һәр нәрсәне бәян итүче Коръән дә килде. Шуннан соң алар пәйгамбәргә иярүдән вә Коръән белән гамәл кылудан баш тартып, кәфер булдылар. Аллаһ, әлбәттә, Коръән белән гамәл кылмаучы залимнәрне һидәяткә күндерми.","translator":"Yakub Ibn Nugman"},{"aya":"087","id":380,"locale":"tt","sura":"003","text":"Ул залимнәрнең җәзалары, Аллаһуның, фәрештәләрнең вә барча кешеләрнең ләгънәтедер.","translator":"Yakub Ibn Nugman"},{"aya":"088","id":381,"locale":"tt","sura":"003","text":"Алар ләгънәттә һәм ґәзабта мәңге калучылар, алардан ґәзаб җиңеләйтелмәс вә аларга рәхмәт карау белән карау булмас.","translator":"Yakub Ibn Nugman"},{"aya":"089","id":382,"locale":"tt","sura":"003","text":"Мәгәр шул золым эшләреннән тәүбә итсәләр һәм Коръән белән гамәл кылып иманнарын вә диннәрен дөресләсәләр, Аллаһ ярлыкаучы, рәхимле.","translator":"Yakub Ibn Nugman"},{"aya":"090","id":383,"locale":"tt","sura":"003","text":"Иман китергәннән соң кәфер булган кешеләр, Коръән белән гамәл кылмыйча көферлекләрен арттырдылар. Инде аларның тәүбәләре кабул булмас, чөнки алар хак юлдан бик нык адашканнар.","translator":"Yakub Ibn Nugman"},{"aya":"091","id":384,"locale":"tt","sura":"003","text":"Әгәр алар Коръән юлына кайтмыйча, кәфер хәлләреңдә үлсәләр, кулларында җир тулысы алтын булса да, Аллаһ ґәзабыннан котылу өчен шул алтыннарын садака кылсалар да, кабул булмас иде. Ул кәферләргә ахирәттә каты рәнҗеткүче ґәзаб булыр, ярдәмче булмас.","translator":"Yakub Ibn Nugman"}],"metadata":{"itemsPerPage":7,"pages":29,"previousPage":"/tt/s003-12.json","nextPage":"/tt/s003-14.json"}}