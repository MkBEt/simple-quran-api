{"results":[{"aya":"036","id":329,"locale":"tt","sura":"003","text":"Хөннә Мәрьямне тудыргач: \"Ий Раббым, кыз бала тудырдым, ир бала булса дин хезмәтенә яхшы булыр иде\", – диде. Аллаһ белүчерәктер, нинди бала тудырганыңны. Хөннә әйтте: \"Ир бала, әлбәттә, кыз бала кеби түгел, аның исемен Мәрьям куштым, бу баланы вә аннан туачак балаларны рәхмәтеңнән сөрелгән шайтан шәреннән Синең саклавыңа тапшырдым\". Марьямнең анасы Хөннә, Зәкәрья пәйгамбәрнең хатыны белән бертуган иделәр.","translator":"Yakub Ibn Nugman"},{"aya":"037","id":330,"locale":"tt","sura":"003","text":"Мәрьямне Раббысы мәсҗид Әкъсага күркәм кабул итү белән кабул итте һәм яхшы тәрбия белән тәрбияләде, һәм тәрбияләп үстермәк өчен Зәкәръя пәйгамбәргә тапшырды. \"Хөннә Мәрьямне тудыргач, мәсҗид Әкъсага алып барып, андагы намаз укучыларга: \"Бу бала Аллаһ юлына нәзер әйтелгән, кабул итеп алыгыз\", – диде. Мәсҗид әһелләре баланы кабул итеп алдылар һәм тәрбияләп үстерү хакында һәрбере, мин алам, дип, үзара бәхәсләштеләр. Бу бәхәсне бетерү өчен Аллаһудан юл күрсәтелде: \"Барчагыз да каләмнәрегезне суга салыгыз, кемнең каләме суга батмаса, Мәрьямне шул кеше алыр\". Әйтелгәнчә эш кылдылар, Зәкәръяның каләме суга батмады, Мәрьям аңа тапшырылды. Зәкәръя мәсҗид эчендә бер урын хәзерләп Мәрьямне шунда тәрбия кылды. Мәрьям зекер, гыйбадәт белән мәшгул булды. Зәкәръя Мәрьям янына кайчан гына керсә дә, алдында төрле җимешләр һәм башка ризыкларны күрер иде. Бер кергәнендә: \"Ий Мәрьям, бу ризыклар сиңа кайдан килә\", – дип сорады. Мәрьям әйтте: \"Бу ризыклар Аллаһ хозурыннан килә, Аллаһ, әлбәттә, үзе теләгән бәндәсен хисапсыз ризыкландыра\".","translator":"Yakub Ibn Nugman"},{"aya":"038","id":331,"locale":"tt","sura":"003","text":"Мәрьямнең дәрәҗәсен Аллаһ күтәргәнне күреп, Раббысына ялварып дога кылды. Әйтте: \"Ий Раббым, рәхмәтеңнән миңа бер бала биргел! Шиксез, син минем догамны ишетәсең\".","translator":"Yakub Ibn Nugman"},{"aya":"039","id":332,"locale":"tt","sura":"003","text":"Зәкәръя михрабта намаз укып торганда Җәбраил килеп кычкырды: \"Ий Зәкәръя, дөреслек тә, Аллаһ сине Яхъя исемле изге угыл белән шатландыра. Ул Яхъя Аллаһудан булган сүзгә ышанучы булганы хәлдә, ягъни Гыйса пәйгамбәргә иң беренче иман китереп, ярдәмче булды. Янә ул Яхъя кавеме арасында хөрмәтле вә олугъ булды, һәм дә хатыннар белән собхәт итүдән сакланучы изге пәйгамбәрләрдән булды.","translator":"Yakub Ibn Nugman"},{"aya":"040","id":333,"locale":"tt","sura":"003","text":"Зәкәръя әйтте: \"Ий Раббым миңа кайдан угыл булсын дөреслектә миңа картлык иреште, хатыным да бала тудырмаучыдыр\". Аллаһ әйтте: \"Әнә шулай Аллаһу тәгалә теләгәнен кылыр\".","translator":"Yakub Ibn Nugman"},{"aya":"041","id":334,"locale":"tt","sura":"003","text":"Зәкәръя әйтте: \"Ий Раббым хатынымның йөкле булуына миңа бер галәмәт бир!\" Аллаһ әйтте: \"Синең кешеләр белән сөйләшә алмавың сиңа галәмәт булыр, кешеләр белән өч көн сөйләшә алмассың, мәгәр ишарат илә генә сөйләшерсең\". Хатыны йөкле булгач Зәкәръяның теле бәйләнде, зекер тәсбихтән башка сүзләрне сөйли алмады. Аллаһ әйтте: \"Ий Зәкәръя, Раббыңны күп зекер ит вә көндезләрен һәм кичләрен намаз укы!\"","translator":"Yakub Ibn Nugman"},{"aya":"042","id":335,"locale":"tt","sura":"003","text":"Фәрештә әйтте: \"Ий Мәрьям, дөреслектә Аллаһ сине сайлады вә сине гөнаһтан пакълады һәм бөтен дөнья хатыннарыннан сине өстен кылды.","translator":"Yakub Ibn Nugman"}],"metadata":{"itemsPerPage":7,"pages":29,"previousPage":"/tt/s003-5.json","nextPage":"/tt/s003-7.json"}}