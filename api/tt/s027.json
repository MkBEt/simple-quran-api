{"results":[{"aya":"001","id":3160,"locale":"tt","sura":"027","text":"Та син. Мәгънәсе мәгълүм түгел. Ошбу сүзләр Коръән аятьләредер вә хак белән батылны аеручы хак китаптыр.","translator":"Yakub Ibn Nugman"},{"aya":"002","id":3161,"locale":"tt","sura":"027","text":"Вә бу китап туры юлга күндерүче һәм туры юлга күнелгән мөэминнәрне җәннәт белән шатландыручыдыр.","translator":"Yakub Ibn Nugman"},{"aya":"003","id":3162,"locale":"tt","sura":"027","text":"Ул мөэминнәр намазларын вакытында укырлар, вә зәкәтләрен бирерләр, вә ахирәтнең булачагын белеп аңа хәзерләнерләр.","translator":"Yakub Ibn Nugman"},{"aya":"004","id":3163,"locale":"tt","sura":"027","text":"Ахирәт көненә ышанмаган кешеләрнең кабахәт эшләрен үзләренә яхшы итеп күрсәттек, алар азгынлыктан чыга алмыйча, хәйран булып йөрерләр.","translator":"Yakub Ibn Nugman"},{"aya":"005","id":3164,"locale":"tt","sura":"027","text":"Аларга дөньяда нинди булса да ґәзаб булыр, вә ахирәттә иң нык хәсрәтләнүче кешеләрдән булырлар.","translator":"Yakub Ibn Nugman"},{"aya":"006","id":3165,"locale":"tt","sura":"027","text":"Ий Мухәммәд г-м, сиңа хикмәт вә белем иясе булган Аллаһудан Коръән бирелмешдер.","translator":"Yakub Ibn Nugman"},{"aya":"007","id":3166,"locale":"tt","sura":"027","text":"Муса Мәдйәннән Мысырга барганда кичкә калып, караңгыда юлдан адаштылар, шул вакытта Муса хатынына әйтте: \"Мин еракта бер ут күрдем, шул ут янына барып андагы кешеләрдән юлны сорашып тиз әйләнеп килермен, яки сезгә агач кисәге башына ут кабызып алып килермен, шаять ут ягып җылынырсыз.","translator":"Yakub Ibn Nugman"}],"metadata":{"itemsPerPage":7,"pages":14,"nextPage":"/tt/s027-2.json"}}