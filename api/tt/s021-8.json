{"results":[{"aya":"050","id":2533,"locale":"tt","sura":"021","text":"Вә ошбу Коръән кешеләр мохтаҗ булган нәрсәләрне ачык бәян итүчедер, кешеләр өчен күп хәерледер, аны Мухәммәд г-мгә иңдердек. Әйә сез имансызлар Коръәнне инкяр итәсезме?","translator":"Yakub Ibn Nugman"},{"aya":"051","id":2534,"locale":"tt","sura":"021","text":"Тәхкыйк Ибраһим г-мгә бәлагатькә ирешмәс борын ук файда белән зарарны аерырлык белем бирдек, аңа биргән нәрсәбезгә аның әһел икәнен белер идек.","translator":"Yakub Ibn Nugman"},{"aya":"052","id":2535,"locale":"tt","sura":"021","text":"Атасына вә кавеменә әйтте: \"Сез бик нык бирелеп даим гыйбадәт кылган бу сурәтләр, алар нәрсә\".","translator":"Yakub Ibn Nugman"},{"aya":"053","id":2536,"locale":"tt","sura":"021","text":"Әйттеләр: \"Аталарыбызны шул сурәтләргә гыйбадәт кылучылар таптык, без дә шул сурәтләргә гыйбадәт кылабыз\".","translator":"Yakub Ibn Nugman"},{"aya":"054","id":2537,"locale":"tt","sura":"021","text":"Ибраһим әйтте: \"Тәхкыйк сез үзегез вә аталарыгыз ачык адашуда булдыгыз\".","translator":"Yakub Ibn Nugman"},{"aya":"055","id":2538,"locale":"tt","sura":"021","text":"Әйттеләр: \"Аталарыбыз адашкан булса, әйә син хак юл белән килдеңме яки бу сүзләреңне безгә уйнап сөйлисеңме?\"","translator":"Yakub Ibn Nugman"},{"aya":"056","id":2539,"locale":"tt","sura":"021","text":"Ибраһим әйтте: \"Бәлки сезнең Раббыгыз – җир вә күкләр Раббысыдыр, Ул җир, күкләрне халык кылды, бу эшләрнең хаклыгына мин – шаһитларданмын\".","translator":"Yakub Ibn Nugman"}],"metadata":{"itemsPerPage":7,"pages":16,"previousPage":"/tt/s021-7.json","nextPage":"/tt/s021-9.json"}}