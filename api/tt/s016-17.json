{"results":[{"aya":"113","id":2014,"locale":"tt","sura":"016","text":"Тәхкыйк аларга үзалларыннан расүл Мухәммәд г-м килде, ләкин алар аны ялганчы диделәр, ышанмадылар, залим булганнары хәлдә аларга Аллаһ ґәзабы иреште.","translator":"Yakub Ibn Nugman"},{"aya":"114","id":2015,"locale":"tt","sura":"016","text":"Аллаһ биргән пакь хәләл ризыклардан ашагыз һәм Аллаһуның сезгә биргән нигъмәтләренә шөкер итегез, әгәр Аллаһуга гына гыйбадәт кыла торган мөэминнәрдән булсагыз!","translator":"Yakub Ibn Nugman"},{"aya":"115","id":2016,"locale":"tt","sura":"016","text":"Аллаһ, әлбәттә, хәрам кылды сезгә үлгән хайванны, вә бугаз канын, вә дуңгызны һәм Аллаһудан башка берәр нәрсәнең исеме әйтеп бугазланган хайванны. Әмма берәү ашарга хәләл ризык тапмыйча ачка үлү ихтималы булганда гына шулардан берсен аз гына ашаса ярый, андый вакытта Аллаһ ярлыкаучы вә рәхимледер.","translator":"Yakub Ibn Nugman"},{"aya":"116","id":2017,"locale":"tt","sura":"016","text":"Аллаһуга ялганны ифтира кылыр өчен дәлилсез үз белдегегез белән бусы – хәрам вә бусы – хәләл, дип әйтмәгез! Чөнки хәләл, хәрам кылучы Аллаһу тәгаләдер. Аллаһуга ялганны ифтира кылучылар ґәзабтан котыла алмаслар.","translator":"Yakub Ibn Nugman"},{"aya":"117","id":2018,"locale":"tt","sura":"016","text":"Бу дөньяда аларга аз гына файдаланып калудыр, әмма ахирәттә аларга рәнҗеткүче каты ґәзаб булыр.","translator":"Yakub Ibn Nugman"},{"aya":"118","id":2019,"locale":"tt","sura":"016","text":"Әнгам сүрәсендә сөйләнгән хайваннарны Без яһүдләргә хәрам кылдык, Без аларга золым итмәдек, ләкин Аллаһуга карышып үзләренә золым кылдылар.","translator":"Yakub Ibn Nugman"},{"aya":"119","id":2020,"locale":"tt","sura":"016","text":"Наданлык белән гөнаһлы эшләрне эшләп, соңра кичекмичә, тәүбә итеп төзәлгән кешеләргә, әлбәттә, Раббың тәүбәләре соңында ярлыкаучы вә рәхимле.","translator":"Yakub Ibn Nugman"}],"metadata":{"itemsPerPage":7,"pages":19,"previousPage":"/tt/s016-16.json","nextPage":"/tt/s016-18.json"}}