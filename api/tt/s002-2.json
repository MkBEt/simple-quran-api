{"results":[{"aya":"008","id":15,"locale":"tt","sura":"002","text":"Мөселманнар арасында монафикълар да бар, алар Аллаһуга һәм ахирәт көненә ышандык диләр, ләкин үзләре ышанучы түгелләр.","translator":"Yakub Ibn Nugman"},{"aya":"009","id":16,"locale":"tt","sura":"002","text":"Ул монафикълар Аллаһуны һәм мөселманнарны алдамакчы булалар, ләкин һич алдый алмаслар, фәкать үзләрен алдыйлар, шуны сизмиләр.","translator":"Yakub Ibn Nugman"},{"aya":"010","id":17,"locale":"tt","sura":"002","text":"Аларның күңелләрендә Аллаһуга каршылык чире бар, Аллаһ аларның каршылык чирләрен арттырды, вә аларга ахирәттә рәнҗеткүче ґәзабдыр, ялган сөйләгәннәре өчен.","translator":"Yakub Ibn Nugman"},{"aya":"011","id":18,"locale":"tt","sura":"002","text":"Җир өстендә фетнә чыгарып, кешеләр арасын бозмагыз диелсә аларга, юк без бозмыйбыз, бәлки төзәтәбез, диләр.","translator":"Yakub Ibn Nugman"},{"aya":"012","id":19,"locale":"tt","sura":"002","text":"Аң булыгыз! Шул монафикълар кешеләр арасын бозып, җир өстендә фәсәд кылучылар, ләкин шуны үзләре сизмиләр.","translator":"Yakub Ibn Nugman"},{"aya":"013","id":20,"locale":"tt","sura":"002","text":"Әгәр аларга: \"Саф гакыллы кешеләр ышанган кебек сез дә саф күңел белән ышаныгыз\", – диелсә, алар: \"Без ахмаклар ышанган кебек ышаныйкмы\", – диләр, аң булыгыз! Әлбәттә, алар үзләре ахмаклар, ләкин белмиләр.","translator":"Yakub Ibn Nugman"},{"aya":"014","id":21,"locale":"tt","sura":"002","text":"Ул монафикълар мөселманнарга очрасалар: \"Без иман китердек, сезнең белән бергәбез\", – диләр, әгәр үзләренең шайтан дуслары белән калсалар: \"Без, әлбәттә, сезнең белән бергәбез һәм сезнең белән берлектә мөселманнарны мәсхәрә кылучыбыз\", – диләр.","translator":"Yakub Ibn Nugman"}],"metadata":{"itemsPerPage":7,"pages":41,"previousPage":"/tt/s002.json","nextPage":"/tt/s002-3.json"}}