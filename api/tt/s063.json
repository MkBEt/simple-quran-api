{"results":[{"aya":"001","id":5189,"locale":"tt","sura":"063","text":"Ий Мухәммәд г-м, әгәр монафикълар сиңа килсәләр әйтәләр: \"Без гуаһлык бирәбез тәхкыйк син Аллаһуның расүлесең\", – дип. Аллаһ беләдер тәхкыйк син Аның расүлесең, әлбәттә, монафикълар ялганчылар, дип Аллаһ гуаһлык бирәдер.","translator":"Yakub Ibn Nugman"},{"aya":"002","id":5190,"locale":"tt","sura":"063","text":"Үзләрен үтерелүдән коткару өчен ялган гуаһларын үзләренә калкан-пәрдә иттеләр һәм кешеләрне Аллаһ юлында сугышудан һәм Коръән белән гамәл кылудан тыйдылар. Аларның кылган эшләре нинди ямандыр.","translator":"Yakub Ibn Nugman"},{"aya":"003","id":5191,"locale":"tt","sura":"063","text":"Аларның бу эше иман китергәннән соң Коръән белән гамәл кылудан баш тартып кәфер булганнары өчендер, аларның күңелләренә көферлек, иманны кабул итмәүлек беркетелде, инде алар Коръән белән гамәл кылмаган кешенең иманы юклыгын аңламаслар.","translator":"Yakub Ibn Nugman"},{"aya":"004","id":5192,"locale":"tt","sura":"063","text":"Әгәр син аларны күрсәң, аларның тышкы сурәтләре сине ґәҗәбләндерер, ягъни тышкы күренешләре мөселманга охшар. Әгәр сөйләсәләр, син аларның сүзләрен тыңларсың, гүя сөяп куйган коры агач кебиләрдер – сүзләрендә дәлил һәм хаклык булмас, алар һәр ишетелгән тавышны үзләренең зарарына дип уйларлар, ягъни үзләренең бозыклык кылганлыкларыннан кайчан ґәзаб килер икән, дип куркып кына яшиләр. Алар Исламга һәм мөселманнарга дошманнардыр, шуның өчен алардан саклан! Аллаһуның каһәре суксын аларны, хакны ташлап кайда бармакчы булалар!","translator":"Yakub Ibn Nugman"},{"aya":"005","id":5193,"locale":"tt","sura":"063","text":"Әгәр аларга Исламга вә пәйгамбәргә хак ышану белән килегез, Аллаһуның расүле сезнең өчен Аллаһудан гафу сорасын диелсә, алар башларын читкә боралар, вә син аларны күрерсең Аллаһудан гафу сораудан баш тарталар, һәм алар тәкәбберләнүчеләрдер.","translator":"Yakub Ibn Nugman"},{"aya":"006","id":5194,"locale":"tt","sura":"063","text":"Алар өчен бертигездер, кирәк алар өчен Аллаһудан ярлыкауны сора, кирәк – сорама, әлбәттә, Аллаһ аларны һич та ярлыкамас. Тәхкыйк Аллаһ монафикъ булган фәсыйкларны туры юлга күндермәс.","translator":"Yakub Ibn Nugman"},{"aya":"007","id":5195,"locale":"tt","sura":"063","text":"Ул монафикълар ансарларга әйтерләр: \"Мүхаҗирләргә ярдәм итмәгез, малыгызны бирмәгез пәйгамбәр янында булганнарга хәтта таралып киткәннәренә чаклы\", – дип. Җирдә вә күкләрдә булган байлык Аллаһу тәгаләнекедер, ләкин монафикълар һичнәрсә уйламаслар.","translator":"Yakub Ibn Nugman"}],"metadata":{"itemsPerPage":7,"pages":2,"nextPage":"/tt/s063-2.json"}}