{"results":[{"aya":"190","id":1144,"locale":"tt","sura":"007","text":"Аллаһу тәгалә аларга яхшы бала биргәч, аларга бирелгән балада Аллаһуга бернәрсәне шәрик кылдылар, ягъни шайтан коткысы белән баланың исемен Ґәбдүл-хәрис куштылар, шайтан колы дигән сүз. Аллаһу тәгалә мөшрикләр кылган ширекләрдән пакь.","translator":"Yakub Ibn Nugman"},{"aya":"191","id":1145,"locale":"tt","sura":"007","text":"Ул мөшрикләр, һичнәрсәне бар итәргә көче җитмәгән нәрсәләрне Аллаһуга тиң кылалармы? Бәлки ул нәрсәләр үзләре халык кылынганнар.","translator":"Yakub Ibn Nugman"},{"aya":"192","id":1146,"locale":"tt","sura":"007","text":"Вә ул нәрсәләр мөшрикләргә ярдәм бирергә кадир түгелләр вә ул нәрсәләр үзләренә да ярдәм кыла алмаслар.","translator":"Yakub Ibn Nugman"},{"aya":"193","id":1147,"locale":"tt","sura":"007","text":"Әгәр мөшрикләрне һидият – туры юлга өндәсәгез, алар сезгә һич иярмәсләр, сезгә барыбердер, аларны һидәяткә өндәсәгез дә, яки дәшмичә тик торсагыз да сезгә иярмәсләр.","translator":"Yakub Ibn Nugman"},{"aya":"194","id":1148,"locale":"tt","sura":"007","text":"Ий мөшрикләр, тәхкыйк Аллаһудан башка сез гыйбадәт кыла торган сынымнар, сезнең кебек үк мәхлуклардыр, ул сынымнарыгыздан дога кылып сорагыз, сораганыгызны бирсеннәр! Әгәр аларны Илаһә тотуда эшегез дөрес булса.","translator":"Yakub Ibn Nugman"},{"aya":"195","id":1149,"locale":"tt","sura":"007","text":"Әйә ул сынымнарның йөрергә аяклары бармы? Тотарга куллары бармы? Күрергә күзләре бармы? Һәм ишетергә колаклары бармы? Әлбәттә, берсе дә юк. Әйт: \"Үзегезнең Аллаһуга тиңләштергән сынымнарыгызны чакырыгыз, аннары миңа һич миһләт – вакыт бирмичә хәйлә-мәкерләрегезне кылыгыз\".","translator":"Yakub Ibn Nugman"},{"aya":"196","id":1150,"locale":"tt","sura":"007","text":"Тәхкыйк минем ярдәмчем миңа Коръән иңдерүче Аллаһу тәгалә. Вә Ул – Аллаһ, изге яхшы бәндәләрен саклар.","translator":"Yakub Ibn Nugman"}],"metadata":{"itemsPerPage":7,"pages":30,"previousPage":"/tt/s007-27.json","nextPage":"/tt/s007-29.json"}}