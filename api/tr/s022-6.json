{"results":[{"aya":"036","id":2631,"locale":"tr","sura":"022","text":"Biz, büyük baş hayvanları da sizin için Allah'ın (dininin) işaretlerinden (kurban) kıldık. Onlarda sizin için hayır vardır. Şu halde onlar, ayakları üzerine dururken üzerlerine Allah'ın ismini anınız (ve kurban ediniz). Yan üstü yere düştüklerinde ise, artık (canı çıktığında) onlardan hem kendiniz yeyin, hem de ihtiyacını gizleyen-gizlemeyen fakirlere yedirin. İşte bu hayvanları biz, şükredesiniz diye sizin istifadenize verdik.","translator":"Diyanet Vakfi"},{"aya":"037","id":2632,"locale":"tr","sura":"022","text":"Onların ne etleri ne de kanları Allah'a ulaşır; fakat O'na sadece sizin takvanız ulaşır. Sizi hidayete erdirdiğinden dolayı Allah'ı büyük tanıyasınız diye O, bu hayvanları böylece sizin istifadenize verdi. (Ey Muhammed!) Güzel davrananları müjdele!","translator":"Diyanet Vakfi"},{"aya":"038","id":2633,"locale":"tr","sura":"022","text":"Allah, iman edenleri korur. Şu da muhakkak ki Allah, hain ve nankör olan herkesi sevgisinden mahrum eder.","translator":"Diyanet Vakfi"},{"aya":"039","id":2634,"locale":"tr","sura":"022","text":"Kendileriyle savaşılanlara (müminlere), zulme uğramış olmaları sebebiyle, (savaş konusunda) izin verildi. Şüphe yok ki Allah, onlara yardıma mutlak surette kadirdir.","translator":"Diyanet Vakfi"},{"aya":"040","id":2635,"locale":"tr","sura":"022","text":"Onlar, başka değil, sırf \"Rabbimiz Allah'tır\" dedikleri için haksız yere yurtlarından çıkarılmış kimselerdir. Eğer Allah, bir kısım insanları (kötülüklerini) diğer bir kısmı ile defedip önlemeseydi, mutlak surette, içlerinde Allah'ın ismi bol bol anılan manastırlar, kiliseler, havralar ve mescidler yıkılır giderdi. Allah, kendisine (kendi dinine) yardım edenlere muhakkak surette yardım eder. Hiç şüphesiz Allah, güçlüdür, galiptir.","translator":"Diyanet Vakfi"},{"aya":"041","id":2636,"locale":"tr","sura":"022","text":"Onlar (o müminler) ki, eğer kendilerine yeryüzünde iktidar verirsek namazı kılar, zekatı verirler, iyiliği emreder ve kötülükten nehyederler. İşlerin sonu Allah'a varır.","translator":"Diyanet Vakfi"},{"aya":"042","id":2637,"locale":"tr","sura":"022","text":"(Resulüm!) Eğer onlar (inkarcılar) seni yalanlıyorlarsa, (şunu bil ki) onlardan önce Nuh'un kavmi, Ad, Semud(kavimleri de kendi peygamberlerini) yalanladılar.","translator":"Diyanet Vakfi"}],"metadata":{"itemsPerPage":7,"pages":12,"previousPage":"/tr/s022-5.json","nextPage":"/tr/s022-7.json"}}