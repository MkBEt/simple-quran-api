{"results":[{"aya":"071","id":2419,"locale":"ms","sura":"020","text":"Firaun berkata: \"Patutkah kamu beriman kepada Musa sebelum aku memberi izin kepada kamu? Sesungguhnya dia lah ketua kamu yang mengajar sihir kepada kamu. Oleh itu, demi sesungguhnya, aku akan memotong tangan dan kaki kamu dengan bersilang, dan aku akan memalang kamu pada batang-batang pohon tamar; dan demi sesungguhnya kamu akan mengetahui kelak siapakah di antara kita yang lebih keras azab seksanya dan lebih kekal\".","translator":"Abdullah Muhammad Basmeih"},{"aya":"072","id":2420,"locale":"ms","sura":"020","text":"Mereka menjawab: \"Kami tidak sekali-kali akan mengutamakanmu daripada apa yang telah datang kepada kami dari mukjizat-mukjizat yang terang nyata, dan (tidak akan mengutamakanmu daripada) Tuhan yang telah menjadikan kita semua. Oleh itu, hukumkanlah apa sahaja yang engkau hendak hukumkan, kerana sesungguhnya engkau hanyalah dapat menghukum dalam kehidupan dunia ini sahaja.","translator":"Abdullah Muhammad Basmeih"},{"aya":"073","id":2421,"locale":"ms","sura":"020","text":"\"Sesungguhnya kami telah beriman kepada Tuhan kami, supaya diampunkanNya kesalahan-kesalahan kami, dan dosa-dosa sihir yang engkau paksakan kami melakukannya. Dan Allah jualah yang lebih baik dan lebih kekal balasan pahalaNya.","translator":"Abdullah Muhammad Basmeih"},{"aya":"074","id":2422,"locale":"ms","sura":"020","text":"\"Sebenarnya sesiapa yang datang kepada Tuhannya pada hari akhirat sedang ia bersalah maka sesungguhnya adalah baginya neraka jahannam yang ia tidak mati di dalamnya dan tidak pula hidup.","translator":"Abdullah Muhammad Basmeih"},{"aya":"075","id":2423,"locale":"ms","sura":"020","text":"\"Dan sesiapa yang datang kepadaNya sedang ia beriman, serta ia telah mengerjakan amal-amal yang soleh, maka mereka itu akan beroleh tempat-tempat tinggal yang tinggi darjatnya:","translator":"Abdullah Muhammad Basmeih"},{"aya":"076","id":2424,"locale":"ms","sura":"020","text":"\"(Iaitu) Syurga-syurga yang kekal, yang mengalir padanya beberapa sungai, mereka kekal di dalamnya; dan yang demikian itu ialah balasan orang-orang yang membersihkan dirinya dari perbuatan kufur dan maksiat\".","translator":"Abdullah Muhammad Basmeih"},{"aya":"077","id":2425,"locale":"ms","sura":"020","text":"Dan demi sesungguhnya! Kami telah wahyukan kepada Nabi Musa: \"Hendaklah engkau membawa hamba-hambaKu (kaummu) keluar memgembara pada waktu malam, kemudian pukulah air laut dengan tongkatmu, untuk mengadakan jalan yang kering bagi mereka di laut itu; janganlah engkau menaruh bimbang daripada ditangkap oleh musuh, dan jangan pula engkau takut tenggelam\".","translator":"Abdullah Muhammad Basmeih"}],"metadata":{"itemsPerPage":7,"pages":20,"previousPage":"/ms/s020-10.json","nextPage":"/ms/s020-12.json"}}