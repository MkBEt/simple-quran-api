{"results":[{"aya":"008","id":1481,"locale":"ms","sura":"011","text":"Dan demi sesungguhnya! Jika kami tangguhkan azab daripada menimpa mereka hingga ke suatu masa yang tertentu, tentulah mereka akan berkata (secara mengejek): \"Apakah yang menghalangnya?\" Ketahuilah! Pada hari datangnya azab itu kepada mereka, tidak akan dapat ditolak daripada menimpa mereka, dan tentulah mereka akan diliputi oleh azab yang mereka telah ejek-ejek itu.","translator":"Abdullah Muhammad Basmeih"},{"aya":"009","id":1482,"locale":"ms","sura":"011","text":"Dan demi sesungguhnya! Jika Kami rasakan manusia sesuatu pemberian rahmat dari Kami kemudian Kami tarik balik pemberian itu daripadanya, mendapati dia amat berputus asa, lagi amat tidak bersyukur.","translator":"Abdullah Muhammad Basmeih"},{"aya":"010","id":1483,"locale":"ms","sura":"011","text":"Dan demi sesungguhnya! kalau Kami memberinya pula kesenangan sesudah ia menderita kesusahan, tentulah ia akan berkata: \"Telah hilang lenyaplah dariku segala kesusahan yang menimpaku\". Sesungguhnya ia (dengan kesenangannya itu) riang gembira, lagi bermegah-megah (kepada orang ramai).","translator":"Abdullah Muhammad Basmeih"},{"aya":"011","id":1484,"locale":"ms","sura":"011","text":"Kecuali orang-orang yang sabar dan mengerjakan amal soleh maka mereka itu akan beroleh keampunan dan pahala yang besar.","translator":"Abdullah Muhammad Basmeih"},{"aya":"012","id":1485,"locale":"ms","sura":"011","text":"Jangan-jangan engkau (wahai Muhammad) tidak menyampaikan sebahagian dari apa yang diwahyukan kepadamu serta merasa sempit dada untuk menyampaikannya disebabkan orang-orang yang ingkar itu berkata: \"Mengapa tidak diturunkan kepada (Muhammad) perbendaharaan (harta benda yang banyak), ataupun datang bersama-sama dengannya malaikat (untuk menolongnya menyiarkan Islam)?\" Kerana sesungguhnya engkau hanyalah seorang Rasul pemberi amaran kepada orang-orang yang ingkar, dan Allah jualah Pentadbir yang menguruskan tiap-tiap sesuatu (maka berserahlah diri kepadaNya).","translator":"Abdullah Muhammad Basmeih"},{"aya":"013","id":1486,"locale":"ms","sura":"011","text":"Bukan itu sahaja kata-kata mereka bahkan mereka menuduh dengan mengatakan: \"Ia (Muhammad) yang mereka-reka Al-Quran itu! \" katakanlah (wahai Muhammad): \"(Jika demikian tuduhan kamu), maka cubalah buat serta datangkan sepuluh surah rekaan yang sebanding dengan Al-Quran itu, dan panggilah siapa sahaja yang kamu sanggup memanggilnya, yang lain dari Allah, jika betul kamu orang-orang yang benar\".","translator":"Abdullah Muhammad Basmeih"},{"aya":"014","id":1487,"locale":"ms","sura":"011","text":"Oleh itu, jika mereka (penolong-penolong kamu) tidak dapat melaksanakan permintaan kamu (untuk membuat surah-surah yang sebanding dengan Al-Quran), maka ketahuilah bahawa Al-Quran itu diturunkan hanyalah menurut pengetahuan Allah, dan bahawa tidak ada tuhan yang berhak disembah melainkan Allah. Setelah (terbukti hakikat yang demikian) maka adakah kamu mengakui Islam dan menurut aturannya?","translator":"Abdullah Muhammad Basmeih"}],"metadata":{"itemsPerPage":7,"pages":18,"previousPage":"/ms/s011.json","nextPage":"/ms/s011-3.json"}}