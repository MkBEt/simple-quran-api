{"results":[{"aya":"008","id":2603,"locale":"ms","sura":"022","text":"Dan ada di antara manusia yang membantah dalam perkara-perkara yang berhubung dengan Allah dengan tidak berdasarkan sebarang pengetahuan, dan tidak berdasarkan sebarang keterangan, dan tidak juga berdasarkan mana-mana Kitab Allah yang menerangi kebenaran;","translator":"Abdullah Muhammad Basmeih"},{"aya":"009","id":2604,"locale":"ms","sura":"022","text":"Ia membantah sambil memalingkan sebelah badannya dengan sombong angkuh sehingga menghalang dirinya dan orang lain dari jalan ugama Allah; ia akan beroleh kehinaan di dunia, dan Kami akan merasakannya azab yang membakar pada hari kiamat kelak;","translator":"Abdullah Muhammad Basmeih"},{"aya":"010","id":2605,"locale":"ms","sura":"022","text":"(Dengan dikatakan kepadanya): \"Azab yang demikian ini ialah disebabkan perbuatan tanganmu sendiri, kerana sesungguhnya Allah tidak sekali-kali berlaku zalim kepada hamba-hambaNya\".","translator":"Abdullah Muhammad Basmeih"},{"aya":"011","id":2606,"locale":"ms","sura":"022","text":"Dan ada di antara manusia yang menyembah Allah dengan sikap dan pendirian yang tidak tetap, iaitu kalau ia beroleh kebaikan, senanglah hatinya dengan keadaan itu; dan kalau pula ia ditimpa fitnah kesusahan, berbaliklah ia semula (kepada kekufurannya). (Dengan sikapnya itu) rugilah ia akan dunia dan akhirat, itulah kerugian yang terang nyata.","translator":"Abdullah Muhammad Basmeih"},{"aya":"012","id":2607,"locale":"ms","sura":"022","text":"Ia menyeru dan menyembah makhluk-makhluk yang lain dari Allah, yang tidak dapat membahayakannya dan tidak dapat mendatangkan kebaikan kepadanya; itulah kesesatan yang jauh terpesong.","translator":"Abdullah Muhammad Basmeih"},{"aya":"013","id":2608,"locale":"ms","sura":"022","text":"Ia menyeru dan menyembah makhluk yang - dengan perbuatan demikian - mudaratnya lebih dekat dari manfaat yang diharapkannya; demi sesungguhnya seburuk-buruk penolong dan seburuk-buruk sahabat karib ialah makhluk yang diseru dan disembahnya itu.","translator":"Abdullah Muhammad Basmeih"},{"aya":"014","id":2609,"locale":"ms","sura":"022","text":"Sesungguhnya Allah akan memasukkan orang-orang yang beriman dan beramal soleh ke dalam Syurga yang mengalir di bawahnya beberapa sungai; sesungguhnya Allah melakukan apa yang ditentukanNya.","translator":"Abdullah Muhammad Basmeih"}],"metadata":{"itemsPerPage":7,"pages":12,"previousPage":"/ms/s022.json","nextPage":"/ms/s022-3.json"}}