{"results":[{"aya":"029","id":818,"locale":"ms","sura":"006","text":"Dan tentulah mereka akan berkata pula: \"Tiadalah hidup yang lain selain dari hidup kita di dunia ini, dan tiadalah kita akan dibangkitkan semula sesudah kita mati\".","translator":"Abdullah Muhammad Basmeih"},{"aya":"030","id":819,"locale":"ms","sura":"006","text":"Dan sungguh ngeri jika engkau melihat ketika mereka dihadapkan kepada Tuhan mereka, lalu Allah berfirman: \"Bukankah hari kiamat ini suatu perkara yang benar? Mereka menjawab: \"Benar, demi Tuhan kami!\" Allah berfirman lagi: \"Oleh itu, rasalah azab seksa neraka dengan sebab kamu telah kufur ingkar\".","translator":"Abdullah Muhammad Basmeih"},{"aya":"031","id":820,"locale":"ms","sura":"006","text":"Sesungguhnya telah rugilah orang-orang yang mendustakan pertemuan mengadap Allah; sehingga apabila hari kiamat datang secara mengejut kepada mereka, mereka berkata; \"Aduhai kesalnya kami atas apa yang telah kami cuaikan dalam dunia!\" Sambil mereka memikul dosa-dosa mereka di atas belakang mereka. Ingatlah, amatlah buruk apa yang mereka pikul itu.","translator":"Abdullah Muhammad Basmeih"},{"aya":"032","id":821,"locale":"ms","sura":"006","text":"Dan tidak (dinamakan) kehidupan dunia melainkan permainan yang sia-sia dan hiburan yang melalaikan: dan demi sesungguhnya negeri akhirat itu lebih baik bagi orang-orang yang bertaqwa. Oleh itu, tidakkah kamu mahu berfikir?","translator":"Abdullah Muhammad Basmeih"},{"aya":"033","id":822,"locale":"ms","sura":"006","text":"Sesungguhnya Kami mengetahui bahawa apa yang mereka katakan itu akan menyebabkan engkau (wahai Muhammad) berdukacita; (maka janganlah engkau berdukacita) kerana sebenarnya mereka bukan mendustakanmu, tetapi orang-orang yang zalim itu mengingkari ayat-ayat keterangan Allah (disebabkan kedegilan mereka semata-mata).","translator":"Abdullah Muhammad Basmeih"},{"aya":"034","id":823,"locale":"ms","sura":"006","text":"Dan demi sesungguhnya, Rasul-rasul sebelummu pernah juga didustakan, maka mereka sabar terhadap perbuatan orang-orang yang mendustakan mereka dan menyakiti mereka, sehingga datanglah pertolongan Kami kepada mereka; dan sememangnyalah tiada sesiapa pun yang dapat mengubah Kalimah-kalimah Allah (janji-janjiNya); dan demi sesungguhnya, telah datang kepadamu sebahagian dari khabar berita Rasul-rasul itu.","translator":"Abdullah Muhammad Basmeih"},{"aya":"035","id":824,"locale":"ms","sura":"006","text":"Dan jika perbuatan mereka berpaling (daripada menerima apa yang engkau bawa wahai Muhammad) terasa amat berat kepadamu; maka sekiranya engkau sanggup mencari satu lubang di bumi (untuk menembusi ke bawahnya) atau satu tangga untuk naik ke langit, supaya engkau dapat bawakan mukjizat kepada mereka, (cubalah lakukan jika engkau sanggup). Dan sekiranya Allah menghendaki, tentulah ia himpunkan mereka atas hidayah petunjuk. (Tetapi Allah tidak menghendakinya), oleh itu janganlah engkau menjadi dari orang-orang yang jahil.","translator":"Abdullah Muhammad Basmeih"}],"metadata":{"itemsPerPage":7,"pages":24,"previousPage":"/ms/s006-4.json","nextPage":"/ms/s006-6.json"}}