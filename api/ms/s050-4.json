{"results":[{"aya":"022","id":4652,"locale":"ms","sura":"050","text":"(Serta dikatakan kepadanya): \"Demi sesungguhnya! Engkau di dunia dahulu berada dalam keadaan lalai tentang (perkara hari) ini, maka kami hapuskan kelalaian yang menyelubungimu itu, lalu pandanganmu pada hari ini menjadi tajam (dapat menyaksikan dengan jelasnya perkara-perkara hari akhirat)\".","translator":"Abdullah Muhammad Basmeih"},{"aya":"023","id":4653,"locale":"ms","sura":"050","text":"Dan berkatalah malaikat yang sentiasa ada bersama-samanya: \"Inilah (Kitab catitan iman dan amal) orang yang terletak dalam jagaanku, siap sedia (untuk dibicarakan)\".","translator":"Abdullah Muhammad Basmeih"},{"aya":"024","id":4654,"locale":"ms","sura":"050","text":"(Setelah tiap-tiap orang dibicarakan, Allah berfirman kepada kedua malaikat yang menjadi pembawa dan saksi itu): \"Humbankanlah oleh kamu berdua, ke dalam neraka Jahannam tiap-tiap orang yang tetap degil dalam kekufurannya; -","translator":"Abdullah Muhammad Basmeih"},{"aya":"025","id":4655,"locale":"ms","sura":"050","text":"\"Yang sering menghalangi jenis kebajikan, yang melanggar hukum ugama, lagi yang meragukan kebenaran,","translator":"Abdullah Muhammad Basmeih"},{"aya":"026","id":4656,"locale":"ms","sura":"050","text":"\"Yang menyembah benda yang lain bersama-sama Allah; maka humbankanlah oleh kamu berdua akan dia ke dalam azab seksa yang seberat-beratnya\".","translator":"Abdullah Muhammad Basmeih"},{"aya":"027","id":4657,"locale":"ms","sura":"050","text":"(Semasa ia dihumbankan ke dalam neraka Jahannam, ia mendakwa bahawa Syaitanlah yang menjadikan dia sesat; pada saat itu) Syaitan yang sentiasa menyertainya (di dunia dahulu) berkata: \"Wahai Tuhan kami, aku tidak menyesatkannya tetapi sememangnya dia sendiri berada di dalam kesesatan yang jauh terpesong\".","translator":"Abdullah Muhammad Basmeih"},{"aya":"028","id":4658,"locale":"ms","sura":"050","text":"Allah berfirman: \"Janganlah kamu berbalah lagi di hadapanKu, (tidak ada gunanya berbalah pada masa Aku membuat keputusan); padahal (kamu sedia mengetahui bahawa) Aku dahulu telah memberi amaran kepada kamu (akan menyeksa orang-orang yang bersalah).","translator":"Abdullah Muhammad Basmeih"}],"metadata":{"itemsPerPage":7,"pages":7,"previousPage":"/ms/s050-3.json","nextPage":"/ms/s050-5.json"}}