{"results":[{"aya":"050","id":1210,"locale":"ms","sura":"008","text":"Dan (amatlah ngerinya) kalau engkau melihat (wahai orang yang memandang), ketika malaikat mengambil nyawa orang-orang kafir dengan memukul muka dan belakang mereka (sambil berkata): \"Rasalah kamu azab seksa neraka yang membakar\".","translator":"Abdullah Muhammad Basmeih"},{"aya":"051","id":1211,"locale":"ms","sura":"008","text":"(Azab seksa) yang demikian itu ialah disebabkan apa yang telah dilakukan oleh tangan kamu sendiri, kerana sesungguhnya Allah tidak sekali-kali berlaku zalim kepada hamba-hambaNya.","translator":"Abdullah Muhammad Basmeih"},{"aya":"052","id":1212,"locale":"ms","sura":"008","text":"(Keadaan orang-orang kafir itu) samalah seperti keadaan Firaun dan kaumnya serta orang-orang yang terdahulu dari mereka. Mereka kufur ingkar akan ayat-ayat Allah, lalu Allah menyeksa mereka dengan sebab dosa-dosa mereka. Sesungguhnya Allah Maha Kuat, lagi Maha berat seksaNya.","translator":"Abdullah Muhammad Basmeih"},{"aya":"053","id":1213,"locale":"ms","sura":"008","text":"(Balasan) yang demikian itu, ialah kerana sesungguhnya Allah tidak akan mengubah sesuatu nikmat yang telah dikurniakanNya kepada sesuatu kaum sehingga mereka mengubah apa yang ada pada diri mereka sendiri. Dan (ingatlah) sesungguhnya Allah Maha mendengar, lagi Maha Mengetahui.","translator":"Abdullah Muhammad Basmeih"},{"aya":"054","id":1214,"locale":"ms","sura":"008","text":"(Keadaan mereka) samalah seperti keadaan Firaun dan kaumnya serta orang-orang yang terdahulu dari mereka. Mereka mendustakan ayat-ayat Tuhan mereka, lalu Kami binasakan mereka dengan sebab dosa-dosa mereka, dan Kami tenggelamkan Firaun serta pengikut-pengikutnya (di laut), kerana kesemuanya adalah orang-orang yang zalim.","translator":"Abdullah Muhammad Basmeih"},{"aya":"055","id":1215,"locale":"ms","sura":"008","text":"Sesungguhnya sejahat-jahat (makhluk) yang melata di sisi (hukum dan ketetapan) Allah ialah orang-orang yang kafir (yang degil dengan kekufurannya). Sebab itu mereka tidak (mahu) beriman.","translator":"Abdullah Muhammad Basmeih"},{"aya":"056","id":1216,"locale":"ms","sura":"008","text":"(Iaitu) orang-orang yang engkau telah mengikat perjanjian setia dengan mereka, kemudian mereka mencabuli perjanjian setianya pada tiap-tiap kali, sedang mereka tidak mahu memelihara dirinya (dari keaiban mencabuli perjanjian itu).","translator":"Abdullah Muhammad Basmeih"}],"metadata":{"itemsPerPage":7,"pages":11,"previousPage":"/ms/s008-7.json","nextPage":"/ms/s008-9.json"}}