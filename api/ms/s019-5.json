{"results":[{"aya":"029","id":2279,"locale":"ms","sura":"019","text":"Maka Maryam segera menunjuk kepada anaknya. Mereka berkata (dengan hairannya): \"Bagaimana kami boleh berkata-kata dengan seorang yang masih kanak-kanak dalam buaian?\"","translator":"Abdullah Muhammad Basmeih"},{"aya":"030","id":2280,"locale":"ms","sura":"019","text":"Ia menjawab:\" Sesungguhnya aku ini hamba Allah; Ia telah memberikan kepadaku Kitab (Injil), dan Ia telah menjadikan daku seorang Nabi.","translator":"Abdullah Muhammad Basmeih"},{"aya":"031","id":2281,"locale":"ms","sura":"019","text":"Dan Ia menjadikan daku seorang yang berkat di mana sahaja aku berada, dan diperintahkan daku mengerjakan sembahyang dan memberi zakat selagi aku hidup.","translator":"Abdullah Muhammad Basmeih"},{"aya":"032","id":2282,"locale":"ms","sura":"019","text":"\" Serta (diperintahkan daku) taat dan berbuat baik kepada ibuku, dan Ia tidak menjadikan daku seorang yang sombong takbur atau derhaka.","translator":"Abdullah Muhammad Basmeih"},{"aya":"033","id":2283,"locale":"ms","sura":"019","text":"Dan segala keselamatan serta kesejahteraan dilimpahkan kepadaku pada hari aku diperanakkan dan pada hari aku mati, serta pada hari aku dibangkitkan hidup semula (pada hari kiamat)\".","translator":"Abdullah Muhammad Basmeih"},{"aya":"034","id":2284,"locale":"ms","sura":"019","text":"Yang demikian sifat-sifatnya itulah Isa Ibni Maryam. Keterangan yang tersebut ialah keterangan yang sebenar-benarnya, yang mereka ragu-ragu dan berselisihan padanya.","translator":"Abdullah Muhammad Basmeih"},{"aya":"035","id":2285,"locale":"ms","sura":"019","text":"Tiadalah layak bagi Allah mempunyai anak. Maha Sucilah Ia. Apabila menetapkan jadinya sesuatu perkara, maka hanyalah Ia berfirman kepadanya: \"Jadilah engkau\", lalu menjadilah ia.","translator":"Abdullah Muhammad Basmeih"}],"metadata":{"itemsPerPage":7,"pages":14,"previousPage":"/ms/s019-4.json","nextPage":"/ms/s019-6.json"}}