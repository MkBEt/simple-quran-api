{"aya":"040","id":3199,"locale":"ms","sura":"027","text":"Berkata pula seorang yang mempunyai ilmu pengetahuan dari Kitab Allah: \"Aku akan membawakannya kepadamu dalam sekelip mata!\" Setelah Nabi Sulaiman melihat singgahsana itu terletak di sisinya, berkatalah ia: \"Ini ialah dari limpah kurnia Tuhanku, untuk mengujiku adakah aku bersyukur atau aku tidak mengenangkan nikmat pemberianNya. Dan (sebenarnya) sesiapa yang bersyukur maka faedah syukurnya itu hanyalah terpulang kepada dirinya sendiri, dan sesiapa yang tidak bersyukur (maka tidaklah menjadi hal kepada Allah), kerana sesungguhnya Tuhanku Maha Kaya, lagi Maha Pemurah\".","translator":"Abdullah Muhammad Basmeih"}