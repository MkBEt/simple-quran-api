{"results":[{"aya":"015","id":3424,"locale":"ms","sura":"030","text":"Adapun kumpulan orang-orang yang beriman dan beramal soleh, maka mereka akan ditempatkan di taman Syurga dalam keadaan bersuka ria.","translator":"Abdullah Muhammad Basmeih"},{"aya":"016","id":3425,"locale":"ms","sura":"030","text":"Dan sebaliknya kumpulan orang-orang yang kafir dan mendustakan ayat-ayat Kami (Al-Quran) serta mendustakan pertemuan hari akhirat, maka mereka akan tetap berada dalam azab seksa selama-lamanya.","translator":"Abdullah Muhammad Basmeih"},{"aya":"017","id":3426,"locale":"ms","sura":"030","text":"(Setelah kamu mengetahui yang demikian) maka bertasbihlah kepada Allah semasa kamu berada pada waktu malam dan semasa kamu berada pada waktu subuh.","translator":"Abdullah Muhammad Basmeih"},{"aya":"018","id":3427,"locale":"ms","sura":"030","text":"Serta pujilah Allah yang berhak menerima segala puji (dari sekalian makhlukNya) di langit dan di bumi, dan juga (bertasbihlah kepadaNya serta pujilah Dia) pada waktu petang dan semasa kamu berada pada waktu zuhur.","translator":"Abdullah Muhammad Basmeih"},{"aya":"019","id":3428,"locale":"ms","sura":"030","text":"Ia mengeluarkan sesuatu yang hidup dari benda yang mati, dan mengeluarkan benda yang mati dari sesuatu yang hidup, serta menghidupkan bumi sesudah matinya; dan sedemikian itulah kamu akan dikeluarkan (hidup semula dari kubur).","translator":"Abdullah Muhammad Basmeih"},{"aya":"020","id":3429,"locale":"ms","sura":"030","text":"Dan di antara tanda-tanda yang membuktikan kekuasaanNya (menghidupkan kamu semula), bahawa Ia menciptakan kamu dari tanah; setelah sempurna sahaja peringkat-peringkat kejadian kamu, kamu menjadi manusia yang hidup bertebaran di muka bumi.","translator":"Abdullah Muhammad Basmeih"},{"aya":"021","id":3430,"locale":"ms","sura":"030","text":"Dan di antara tanda-tanda yang membuktikan kekuasaannya dan rahmatNya, bahawa Ia menciptakan untuk kamu (wahai kaum lelaki), isteri-isteri dari jenis kamu sendiri, supaya kamu bersenang hati dan hidup mesra dengannya, dan dijadikanNya di antara kamu (suami isteri) perasaan kasih sayang dan belas kasihan. Sesungguhnya yang demikian itu mengandungi keterangan-keterangan (yang menimbulkan kesedaran) bagi orang-orang yang berfikir.","translator":"Abdullah Muhammad Basmeih"}],"metadata":{"itemsPerPage":7,"pages":9,"previousPage":"/ms/s030-2.json","nextPage":"/ms/s030-4.json"}}