{"results":[{"aya":"036","id":3642,"locale":"ms","sura":"034","text":"Katakanlah (wahai Muhammad): \"Sesungguhnya Tuhanku memewahkan rezeki bagi sesiapa yang dikehendakiNya, dan Dia juga yang menyempitkan (bagi sesiapa yang dikehendakiNya); akan tetapi kebanyakan manusia tidak mengetahui (hakikat itu).","translator":"Abdullah Muhammad Basmeih"},{"aya":"037","id":3643,"locale":"ms","sura":"034","text":"Dan bukanlah harta benda kamu dan tidak juga anak pinak kamu yang mendampingkan kamu di sisi Kami walau sedikitpun, kecuali orang-orang yang beriman dan beramal soleh, maka mereka itu akan beroleh balasan yang berlipat ganda disebabkan apa yang mereka telah kerjakan; dan mereka pula ditempatkan dalam mahligai-mahligai (di Syurga) dengan aman sentosa.","translator":"Abdullah Muhammad Basmeih"},{"aya":"038","id":3644,"locale":"ms","sura":"034","text":"Dan orang-orang yang berusaha menentang dan membatalkan ayat-ayat keterangan Kami sambil menyangka dapat melepaskan diri (dari hukuman Kami), mereka itu akan berada di dalam azab seksa.","translator":"Abdullah Muhammad Basmeih"},{"aya":"039","id":3645,"locale":"ms","sura":"034","text":"Katakanlah (wahai Muhammad): \"Sesungguhnya Tuhanku memewahkan rezeki bagi sesiapa yang dikehendakiNya di antara hamba-hambaNya, dan Ia juga yang menyempitkan baginya; dan apa sahaja yang kamu dermakan maka Allah akan menggantikannya; dan Dia lah jua sebaik-baik Pemberi rezeki\".","translator":"Abdullah Muhammad Basmeih"},{"aya":"040","id":3646,"locale":"ms","sura":"034","text":"Dan (ingatkanlah) masa Allah menghimpunkan mereka semua (pada hari kiamat), kemudian Ia bertanya kepada malaikat: \"Adakah orang-orang ini, (kamu setujui) menyembah kamu dahulu?\"","translator":"Abdullah Muhammad Basmeih"},{"aya":"041","id":3647,"locale":"ms","sura":"034","text":"Malaikat menjawab: \"Maha Suci Engkau (dari adanya sebarang sekutu denganMu). Engkaulah (yang kami hubungi sebagai Pemimpin dan) Pelindung kami bukan mereka. (Tidak ada hubungan dari pihak kami dengan mereka mengenai penyembahan mereka kepada kami), bahkan mereka adalah menyembah Jin Syaitan; kebanyakan mereka pula percaya kepada Jin Syaitan itu (sebagai sekutu Tuhan yang dipuja dan dipatuhi)\".","translator":"Abdullah Muhammad Basmeih"},{"aya":"042","id":3648,"locale":"ms","sura":"034","text":"Maka pada hari ini, masing-masing di antara kamu tidak berkuasa memberi sebarang manfaat kepada kawannya, dan tidak pula dapat menolak sesuatu bahaya daripadanya; dan Kami katakan kepada orang-orang yang zalim (yang berlaku syirik) itu: \"Rasalah azab neraka yang kamu dahulu mendustakannya\".","translator":"Abdullah Muhammad Basmeih"}],"metadata":{"itemsPerPage":7,"pages":8,"previousPage":"/ms/s034-5.json","nextPage":"/ms/s034-7.json"}}