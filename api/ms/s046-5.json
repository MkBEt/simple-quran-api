{"results":[{"aya":"029","id":4539,"locale":"ms","sura":"046","text":"Dan (ingatkanlah peristiwa) semasa Kami menghalakan satu rombongan jin datang kepadamu (wahai Muhammad) untuk mendengar Al-Quran; setelah mereka menghadiri bacaannya, berkatalah (setengahnya kepada yang lain): \"Diamlah kamu dengan sebulat-bulat ingatan untuk mendengarnya!\" Kemudian setelah selesai bacaan itu, kembalilah mereka kepada kaumnya (menyiarkan ajaran Al-Quran itu dengan) memberi peringatan dan amaran.","translator":"Abdullah Muhammad Basmeih"},{"aya":"030","id":4540,"locale":"ms","sura":"046","text":"Mereka berkata: \"Wahai kaum kami! Sesungguhnya kami telah mendengar Kitab (Al-Quran) yang diturunkan (oleh Allah) sesudah Nabi Musa, yang menegaskan kebenaran Kitab-kitab Suci yang terdahulu daripadanya, lagi, memandu kepada kebenaran (tauhid) dan ke jalan yang lurus (ugama Islam)","translator":"Abdullah Muhammad Basmeih"},{"aya":"031","id":4541,"locale":"ms","sura":"046","text":"\"Wahai kaum kami! Sahutlah (seruan) Rasul (Nabi Muhammad) yang mengajak ke jalan Allah, serta berimanlah kamu kepadanya, supaya Allah mengampunkan sebahagian dari dosa-dosa kamu, dan menyelamatkan kamu dari azab seksa yang tidak terperi sakitnya.","translator":"Abdullah Muhammad Basmeih"},{"aya":"032","id":4542,"locale":"ms","sura":"046","text":"\"Dan sesiapa tidak menyahut (seruan) Rasul yang mengajaknya ke jalan Allah, maka ia tidak akan dapat melepaskan diri (dari balasan azab walau ke mana sahaja ia melarikan diri) di bumi, dan ia tidak akan beroleh sesiapapun - yang lain dari Allah - sebagai pelindung-pelindung yang membelanya; mereka (yang demikian sifatnya) adalah dalam kesesatan yang nyata\".","translator":"Abdullah Muhammad Basmeih"},{"aya":"033","id":4543,"locale":"ms","sura":"046","text":"Masihkah mereka ingkar dan tidak mahu memikir serta mengetahui bahawa sesungguhnya Allah yang telah menciptakan langit dan bumi dengan tidak mengalami kesukaran dalam menciptakannya - berkuasa menghidupkan makhluk-makhluk yang telah mati? Sudah tentu berkuasa! Sesungguhnya Ia Maha Kuasa atas tiap-tiap sesuatu.","translator":"Abdullah Muhammad Basmeih"},{"aya":"034","id":4544,"locale":"ms","sura":"046","text":"Dan (ingatlah) hari orang-orang yang kafir didedahkan kepada neraka, (lalu dikatakan kepada mereka): \"Bukankah (azab) neraka ini benar?\" Mereka menjawab: \"Ya, benar, demi Tuhan kami!\" (Setelah itu) dikatakan lagi (kepada mereka): \"Maka sekarang rasalah azab seksa dengan sebab kamu kufur ingkar di dunia dahulu. \"","translator":"Abdullah Muhammad Basmeih"},{"aya":"035","id":4545,"locale":"ms","sura":"046","text":"(Jika demikian akibat orang-orang kafir yang menentangmu wahai Muhammad) maka bersabarlah engkau sebagaimana sabarnya Rasul-rasul \"Ulil-Azmi\" (yang mempunyai keazaman dan ketabahan hati) dari kalangan Rasul-rasul (yang terdahulu daripadamu); dan janganlah engkau meminta disegerakan azab untuk mereka (yang menentangmu itu). Sesungguhnya keadaan mereka semasa melihat azab yang dijanjikan kepada mereka, merasai seolah-olah mereka tidak tinggal (di dunia) melainkan sekadar satu saat sahaja dari siang hari. (Penerangan yang demikian) cukuplah menjadi pelajaran (bagi orang-orang yang mahu insaf). Maka (ingatlah) tidak dibinasakan melainkan kaum yang fasik - derhaka.","translator":"Abdullah Muhammad Basmeih"}],"metadata":{"itemsPerPage":7,"pages":5,"previousPage":"/ms/s046-4.json"}}