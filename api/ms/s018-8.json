{"results":[{"aya":"050","id":2190,"locale":"ms","sura":"018","text":"Dan (ingatkanlah peristiwa) ketika Kami berfirman kepada malaikat: \"Sujudlah kamu kepada Adam\"; lalu mereka sujud melainkan iblis; ia adalah berasal dari golongan jin, lalu ia menderhaka terhadap perintah Tuhannya. Oleh itu, patutkah kamu hendak menjadikan iblis dan keturunannya sebagai sahabat-sahabat karib yang menjadi pemimpin selain daripadaku? Sedang mereka itu ialah musuh bagi kamu. Amatlah buruknya bagi orang-orang yang zalim: pengganti yang mereka pilih itu.","translator":"Abdullah Muhammad Basmeih"},{"aya":"051","id":2191,"locale":"ms","sura":"018","text":"Aku tidak memanggil mereka menyaksi atau membantuKu menciptakan langit dan bumi, dan tidak juga meminta bantuan setengahnya untuk menciptakan setengahnya yang lain; dan tidak sepatutnya Aku mengambil makhluk-makhluk yang menyesatkan itu sebagai pembantu.","translator":"Abdullah Muhammad Basmeih"},{"aya":"052","id":2192,"locale":"ms","sura":"018","text":"Dan (ingatkanlah) masa Allah berfirman: \"Panggilah sekutu-sekutuKu yang kamu katakan itu (untuk menolong kamu); lalu mereka memanggilnya, tetapi sia-sia sahaja, kerana makhluk-makhluk itu tidak menyahut seruan mereka: dan kami jadikan untuk mereka bersama sebuah tempat azab yang membinasakan.","translator":"Abdullah Muhammad Basmeih"},{"aya":"053","id":2193,"locale":"ms","sura":"018","text":"Dan orang-orang yang berdosa itu tetap akan melihat neraka, maka yakinlah mereka, bahawa mereka akan jatuh ke dalamnya dan mereka tidak akan mendapati sebarang jalan untuk mengelakkan diri daripadanya.","translator":"Abdullah Muhammad Basmeih"},{"aya":"054","id":2194,"locale":"ms","sura":"018","text":"Dan demi sesungguhnya Kami telah huraikan dengan berbagai-bagai cara di dalam Al-Quran ini untuk umat manusia, dari segala jenis contoh bandingan; dan sememangnya manusia itu, sejenis makhluk yang banyak sekali bantahannya.","translator":"Abdullah Muhammad Basmeih"},{"aya":"055","id":2195,"locale":"ms","sura":"018","text":"Dan tiada yang menghalang manusia daripada beriman, ketika datang petunjuk Al-Quran kepada mereka, dan daripada memohon ampun kepada Tuhan mereka, melainkan (kerana kedegilan mereka dan kerana mereka) menunggu didatangi azab yang memusnahkan yang telah menimpa orang-orang dahulu, atau di datangi azab yang dilihat dan dihadapi.","translator":"Abdullah Muhammad Basmeih"},{"aya":"056","id":2196,"locale":"ms","sura":"018","text":"Dan tidak Kami mengutus Rasul-rasul, melainkan sebagai pemberi berita gembira dan pemberi amaran; dan orang-orang yang kafir membantah dengan alasan yang salah untuk menghapuskan kebenaran dengan bantahan itu; dan mereka jadikan ayat-ayatku, dan amaran yang diberikan kepada mereka sebagai ejek-ejekan.","translator":"Abdullah Muhammad Basmeih"}],"metadata":{"itemsPerPage":7,"pages":16,"previousPage":"/ms/s018-7.json","nextPage":"/ms/s018-9.json"}}