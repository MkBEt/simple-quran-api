{"results":[{"aya":"022","id":2505,"locale":"ms","sura":"021","text":"Kalau ada di langit dan di bumi tuhan-tuhan yang lain dari Allah, nescaya rosaklah pentadbiran kedua-duanya. Maka (bertauhidlah kamu kepada Allah dengan menegaskan): Maha Suci Allah, Tuhan yang mempunyai Arasy, dari apa yang mereka sifatkan.","translator":"Abdullah Muhammad Basmeih"},{"aya":"023","id":2506,"locale":"ms","sura":"021","text":"Ia tidak boleh ditanya tentang apa yang Ia lakukan, sedang merekalah yang akan ditanya kelak.","translator":"Abdullah Muhammad Basmeih"},{"aya":"024","id":2507,"locale":"ms","sura":"021","text":"Patutkah mereka menyembah tuhan-tuhan yang lain dari Allah? Katakanlah (wahai Muhammad): \"Bawalah keterangan dan bukti kamu; kandungan Al-Quran ini menjadi peringatan dan bukti tauhid umatku, juga peringatan dan bukti tauhid umat-umat yang dahulu daripadaku\". (Kaum musyrik tidak mempunyai sebarang keterangan) bahkan kebanyakan mereka tidak mengetahui mana yang benar dan mana yang salah, dengan sebab itulah maka mereka berpaling ingkar.","translator":"Abdullah Muhammad Basmeih"},{"aya":"025","id":2508,"locale":"ms","sura":"021","text":"Dan Kami tidak mengutus sebelummu (wahai Muhammad) seseorang Rasul pun melainkan Kami wahyukan kepadanya: \"Bahawa sesungguhnya tiada Tuhan (yang berhak disembah) melainkan Aku; oleh itu, beribadatlah kamu kepadaKu\".","translator":"Abdullah Muhammad Basmeih"},{"aya":"026","id":2509,"locale":"ms","sura":"021","text":"Dan mereka (yang musyrik) berkata: \"(Allah) Ar-Rahman mempunyai anak\". Maha Sucilah Ia. Bahkan (mereka yang dikatakan menjadi anak Allah itu) ialah hamba-hambaNya yang dimuliakan.","translator":"Abdullah Muhammad Basmeih"},{"aya":"027","id":2510,"locale":"ms","sura":"021","text":"Mereka tidak mendahuluiNya dengan perkataan dan mereka pula mengerjakan apa yang diperintahkanNya.","translator":"Abdullah Muhammad Basmeih"},{"aya":"028","id":2511,"locale":"ms","sura":"021","text":"Allah mengetahui apa yang di hadapan mereka (yang telah mereka lakukan), dan apa yang di belakang mereka (yang akan mereka lakukan); dan mereka tidak memohon syafaat melainkan bagi sesiapa yang diredhai Allah; dan mereka pula sentiasa cemas takut daripada ditimpa azabNya.","translator":"Abdullah Muhammad Basmeih"}],"metadata":{"itemsPerPage":7,"pages":16,"previousPage":"/ms/s021-3.json","nextPage":"/ms/s021-5.json"}}