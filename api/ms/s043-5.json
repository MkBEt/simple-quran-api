{"results":[{"aya":"029","id":4354,"locale":"ms","sura":"043","text":"(Kebanyakan mereka tidak kembali kepada tauhid, dan Aku pula tidak segerakan azab mereka) bahkan Aku memberikan mereka dan datuk nenek mereka menikmati kesenangan hidup, sehingga datanglah kepada mereka kebenaran (Al-Quran), dan seorang Rasul yang menerangkan tauhid.","translator":"Abdullah Muhammad Basmeih"},{"aya":"030","id":4355,"locale":"ms","sura":"043","text":"Dan ketika kebenaran (Al-Quran) itu disampaikan kepada mereka, berkatalah mereka: \"Sesungguhnya ini adalah sihir, dan sesungguhnya kami tetap mengingkarinya\".","translator":"Abdullah Muhammad Basmeih"},{"aya":"031","id":4356,"locale":"ms","sura":"043","text":"Dan (kerana mereka mencemuh Nabi Muhammad) mereka berkata: \"(Kalaulah Al-Quran ini menjadi bukti kenabian seseorang, maka) sepatutnya Al-Quran ini diturunkan kepada seorang besar (yang kaya dan berpengaruh) dari salah sebuah dua bandar yang (terkenal) itu?\"","translator":"Abdullah Muhammad Basmeih"},{"aya":"032","id":4357,"locale":"ms","sura":"043","text":"(Mengapa pemberian Kami itu mereka ingkarkan?) Adakah mereka berkuasa membahagi-bahagikan (perkara-perkara keruhanian dan keugamaan yang menjadi sebesar-besar) rahmat Tuhanmu (wahai Muhammad, seolah-olah Kami hanya berkuasa dalam perkara kebendaan dan keduniaan sahaja? Mereka tidak ingkarkan): Kami membahagi-bahagikan antara mereka segala keperluan hidup mereka dalam kehidupan dunia ini, (setengahnya Kami jadikan kaya raya dan setengahnya miskin menderita); dan juga Kami telah menjadikan darjat setengah mereka tertinggi dari darjat setengahnya yang lain; (semuanya itu) supaya sebahagian dari mereka senang mendapat kemudahan menjalankan kehidupannya dari (bantuan) setengahnya yang lain. Dan lagi rahmat Tuhanmu (yang meliputi kebahagiaan dunia dan akhirat) adalah lebih baik dari kebendaan dan keduniaan semata-mata yang mereka kumpulkan.","translator":"Abdullah Muhammad Basmeih"},{"aya":"033","id":4358,"locale":"ms","sura":"043","text":"Dan kalaulah tidak kerana manusia akan menjadi umat yang satu (dalam kekufuran), nescaya Kami jadikan bagi orang-orang yang kufur ingkar kepada Tuhan Yang Maha Pemurah, bumbung rumah-rumah mereka dari perak, dan tangga-tangga yang mereka naik turun di atasnya (dari perak juga),","translator":"Abdullah Muhammad Basmeih"},{"aya":"034","id":4359,"locale":"ms","sura":"043","text":"Dan juga pintu-pintu rumah mereka (dari perak juga), dan kerusi-kerusi panjang yang mereka berbaring di atasnya (dari perak juga),","translator":"Abdullah Muhammad Basmeih"},{"aya":"035","id":4360,"locale":"ms","sura":"043","text":"Serta berbagai barang perhiasan (keemasan). Dan (ingatlah), segala yang tersebut itu tidak lain hanyalah merupakan kesenangan hidup di dunia; dan (sebaliknya) kesenangan hari akhirat di sisi hukum Tuhanmu adalah khas bagi orang-orang yang bertaqwa.","translator":"Abdullah Muhammad Basmeih"}],"metadata":{"itemsPerPage":7,"pages":13,"previousPage":"/ms/s043-4.json","nextPage":"/ms/s043-6.json"}}