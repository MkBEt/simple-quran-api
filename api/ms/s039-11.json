{"results":[{"aya":"071","id":4129,"locale":"ms","sura":"039","text":"Dan orang-orang kafir akan dihalau ke neraka Jahannam dengan berpasuk-pasukan, sehingga apabila mereka sampai ke neraka itu dibukakan pintu-pintunya dan berkatalah penjaga-penjaganya kepada mereka: Bukankah telah datang kepada kamu Rasul-rasul dari kalangan kamu sendiri, yang membacakan kepada kamu ayat-ayat Tuhan kamu dan memperingatkan kamu akan pertemuan hari kamu ini?\" Mereka menjawab: \"Ya, telah datang! Tetapi telah ditetapkan hukuman azab atas orang-orang yang kafir.","translator":"Abdullah Muhammad Basmeih"},{"aya":"072","id":4130,"locale":"ms","sura":"039","text":"(Setelah itu) dikatakan kepada mereka: \"Masukilah pintu-pintu neraka Jahannam itu dengan keadaan tinggal kekal kamu di dalamnya; maka seburuk-buruk tempat bagi orang-orang yang sombong takbur ialah neraka Jahannam.","translator":"Abdullah Muhammad Basmeih"},{"aya":"073","id":4131,"locale":"ms","sura":"039","text":"Dan orang-orang yang bertaqwa kepada Tuhan mereka akan dibawa ke Syurga dengan berpasuk-pasukan, sehingga apabila mereka sampai ke Syurga yang pintu-pintunya sedia terbuka dan penjaga-penjaganya mengalu-alukan mereka dengan kata-kata:\" Salam sejahtera kepada kamu, berbahagialah kamu, maka silalah masuk ke dalam Syurga ini dengan keadaan tinggal kekal di dalamnya\" (mereka pun masuk) -","translator":"Abdullah Muhammad Basmeih"},{"aya":"074","id":4132,"locale":"ms","sura":"039","text":"Serta mereka berkata:\" Segala puji tertentu bagi Allah yang telah menepati janjiNya kepada kami, dan yang menjadikan kami mewarisi bumi Syurga ini dengan sebebas-bebasnya, kami boleh mengambil tempat dari Syurga ini di mana sahaja kami sukai; maka pemberian yang demikian ialah sebaik-baik balasan bagi orang-orang yang beramal\".","translator":"Abdullah Muhammad Basmeih"},{"aya":"075","id":4133,"locale":"ms","sura":"039","text":"Dan (pada hari itu) engkau akan melihat malaikat beredar di sekeliling Arasy dengan bertasbih memuji Tuhan mereka, serta mereka dihakimi dengan adil; dan (masing-masing bersyukur akan keputusan itu dengan) mengucapkan: \"Segala puji tertentu bagi Allah Tuhan yang memelihara dan mentadbirkan seluruh alam!\"","translator":"Abdullah Muhammad Basmeih"}],"metadata":{"itemsPerPage":7,"pages":11,"previousPage":"/ms/s039-10.json"}}