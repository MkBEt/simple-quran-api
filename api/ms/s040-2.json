{"results":[{"aya":"008","id":4141,"locale":"ms","sura":"040","text":"\"Wahai Tuhan kami! Dan masukkanlah mereka ke dalam Syurga \"Adn\" yang Engkau telah janjikan kepada mereka; dan (masukkanlah bersama-sama mereka): orang-orang yang layak di antara ibu bapa mereka, dan isteri-isteri mereka, serta keturunan mereka. Sesungguhnya Engkaulah jua Yang Maha Kuasa, lagi Maha Bijaksana.","translator":"Abdullah Muhammad Basmeih"},{"aya":"009","id":4142,"locale":"ms","sura":"040","text":"\"Dan peliharalah mereka dari (balasan) kejahatan-kejahatan (yang dilakukannya); dan (sebenarnya) sesiapa yang Engkau pelihara pada hari itu dari terkena (balasan) kejahatan-kejahatan (yang dilakukannya) maka sesungguhnya Engkau telah mengurniakan rahmat kepadanya; dan yang demikian itulah kemenangan yang besar (nilainya)\".","translator":"Abdullah Muhammad Basmeih"},{"aya":"010","id":4143,"locale":"ms","sura":"040","text":"Sesungguhnya orang-orang yang kafir akan dipanggil dan dikatakan kepada mereka (pada hari kiamat): \"Demi sesungguhnya! Kebencian Allah (kepada kamu) lebih besar daripada kebencian kamu kepada diri sendiri, (sebabnya kerana) semasa kamu diseru dan diajak (di dunia dahulu) supaya beriman, (kamu enggan dan menolak), lalu kamu terus berkeadaan kufur\".","translator":"Abdullah Muhammad Basmeih"},{"aya":"011","id":4144,"locale":"ms","sura":"040","text":"Mereka menjawab: \"Wahai Tuhan kami! Engkau telah menjadikan kami berkeadaan mati dua kali, dan telah menjadikan kami bersifat hidup dua kali, maka kami (sekarang) mengakui akan dosa-dosa kami. Oleh itu adakah sebarang jalan untuk (kami) keluar (dari neraka)?\"","translator":"Abdullah Muhammad Basmeih"},{"aya":"012","id":4145,"locale":"ms","sura":"040","text":"(Lalu dikatakan kepada mereka): \"Azab yang kamu berada padanya itu adalah kerana keadaan kamu apabila Allah Yang Maha Esa sahaja diseru dan disembah, kamu kufur (dan menolak cara bertauhid itu); dan apabila dipersekutukan sesuatu dengan Allah, kamu percaya (dan menerima bawaan syirik itu). Maka kuasa menjalankan keadilan adalah hak Allah, Yang Maha Tinggi (dari apa yang dipersekutukan), lagi Yang Maha Besar (pemerintahanNya)\".","translator":"Abdullah Muhammad Basmeih"},{"aya":"013","id":4146,"locale":"ms","sura":"040","text":"Dia lah Tuhan yang memperlihatkan kepada kamu tanda-tanda keesaanNya dan kekuasaanNya (untuk kehidupan rohani kamu), dan yang menurunkan (untuk jasmani kamu) sebab-sebab rezeki dari langit. Dan tiadalah yang ingat serta mengambil pelajaran (dari yang demikian) melainkan orang yang sentiasa bertumpu (kepada Allah).","translator":"Abdullah Muhammad Basmeih"},{"aya":"014","id":4147,"locale":"ms","sura":"040","text":"Oleh itu maka sembahlah kamu akan Allah dengan mengikhlaskan ibadat kepadaNya (dan menjauhi bawaan syirik), sekalipun orang-orang kafir tidak menyukai (amalan kamu yang demikian).","translator":"Abdullah Muhammad Basmeih"}],"metadata":{"itemsPerPage":7,"pages":13,"previousPage":"/ms/s040.json","nextPage":"/ms/s040-3.json"}}