{"results":[{"aya":"106","id":2135,"locale":"ms","sura":"017","text":"Dan Al-Quran itu Kami bahagi-bahagikan supaya engkau membacakannya kepada manusia dengan lambat tenang; dan Kami menurunkannya beransur-ansur.","translator":"Abdullah Muhammad Basmeih"},{"aya":"107","id":2136,"locale":"ms","sura":"017","text":"Katakanlah (wahai Muhammad kepada orang-orang yang ingkar itu): \"Sama ada kamu beriman kepada Al-Quran atau kamu tiada beriman, (tidaklah menjadi hal); kerana sesungguhnya orang-orang yang diberi ilmu sebelum itu apabila dibacakan Al-Quran kepada mereka, mereka segera tunduk sujud (dalam keadaan hiba dan khusyuk);","translator":"Abdullah Muhammad Basmeih"},{"aya":"108","id":2137,"locale":"ms","sura":"017","text":"Serta mereka menegaskan (dalam sujudnya): \"Maha Suci Tuhan kami! Sesungguhnya janji Tuhan kami tetap terlaksana. \"","translator":"Abdullah Muhammad Basmeih"},{"aya":"109","id":2138,"locale":"ms","sura":"017","text":"Dan mereka segera tunduk sujud itu sambil menangis, sedang Al-Quran menambahkan mereka khusyuk.","translator":"Abdullah Muhammad Basmeih"},{"aya":"110","id":2139,"locale":"ms","sura":"017","text":"Katakanlah (wahai Muhammad): \"Serulah nama \" Allah\" atau nama \"Ar-Rahman\", yang mana sahaja kamu serukan (dari kedua-dua nama itu adalah baik belaka); kerana Allah mempunyai banyak nama-nama yang baik serta mulia\". Dan janganlah engkau nyaringkan bacaan doa atau sembahyangmu, juga janganlah engkau perlahankannya, dan gunakanlah sahaja satu cara yang sederhana antara itu.","translator":"Abdullah Muhammad Basmeih"},{"aya":"111","id":2140,"locale":"ms","sura":"017","text":"Dan katakanlah: \"Segala puji tertentu bagi Allah yang tiada mempunyai anak, dan tiada bagiNya sekutu dalam urusan kerajaanNya, dan tiada bagiNya penolong disebabkan sesuatu kelemahanNya; dan hendaklah engkau membesarkan serta memuliakanNya dengan bersungguh-sungguh!\"","translator":"Abdullah Muhammad Basmeih"}],"metadata":{"itemsPerPage":7,"pages":16,"previousPage":"/ms/s017-15.json"}}