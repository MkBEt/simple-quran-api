{"results":[{"aya":"071","id":1667,"locale":"ms","sura":"012","text":"Mereka bertanya sambil mengadap ke arah orang-orang menteri yang menuduh itu: \"Apa benda kamu yang kehilangan?\"","translator":"Abdullah Muhammad Basmeih"},{"aya":"072","id":1668,"locale":"ms","sura":"012","text":"Orang-orang menteri menjawab: \"Kami kehilangan cupak raja. Dan sesiapa yang memulangkannya akan diberi (benda-benda makanan) sebanyak muatan seekor unta, dan akulah yang menjamin pemberian itu\".","translator":"Abdullah Muhammad Basmeih"},{"aya":"073","id":1669,"locale":"ms","sura":"012","text":"Mereka berkata: \"Demi Allah! Sesungguhnya kamu sedia mengetahui bahawa kedatangan kami bukanlah untuk berbuat kerosakan di bumi (Mesir ini), dan kami pula bukanlah pencuri\".","translator":"Abdullah Muhammad Basmeih"},{"aya":"074","id":1670,"locale":"ms","sura":"012","text":"(Orang-orang menteri) bertanya: \"Maka apa balasan pencuri itu, jika kamu berdusta?\"","translator":"Abdullah Muhammad Basmeih"},{"aya":"075","id":1671,"locale":"ms","sura":"012","text":"Mereka menjawab: \"Balasannya: sesiapa yang didapati benda itu di kenderaannya, maka dia lah sendiri yang menjadi balasannya. Demikianlah kami membalas orang-orang yang zalim\".","translator":"Abdullah Muhammad Basmeih"},{"aya":"076","id":1672,"locale":"ms","sura":"012","text":"Maka Yusuf pun mulailah memeriksa tempat-tempat barang mereka sebelum memeriksa tempat barang saudara kandungnya (Bunyamin) kemudian ia mengeluarkan benda yang hilang itu dari tempat simpanan barang saudara kandungnya. Demikianlah Kami jayakan rancangan untuk (menyampaikan hajat) Yusuf. Tidaklah ia akan dapat mengambil saudara kandungnya menurut undang-undang raja, kecuali jika dikehendaki oleh Allah. (Dengan ilmu pengetahuan), Kami tinggikan pangkat kedudukan sesiapa yang Kami kehendaki, dan tiap-tiap orang yang berilmu pengetahuan, ada lagi di atasnya yang lebih mengetahui,","translator":"Abdullah Muhammad Basmeih"},{"aya":"077","id":1673,"locale":"ms","sura":"012","text":"Mereka berkata:\" Kalau dia mencuri, maka (tidaklah pelik), kerana sesungguhnya saudara kandungnya pernah juga mencuri dahulu. (Mendengar kata-kata yang menyinggung itu) maka Yusuf pun menyembunyikan perasaannya, dan tidak menyatakannya kepada mereka, sambil berkata (dalam hati): \"Kamulah yang lebih buruk keadaannya; dan Allah Maha Mengetahui akan apa yang kamu katakan itu\".","translator":"Abdullah Muhammad Basmeih"}],"metadata":{"itemsPerPage":7,"pages":16,"previousPage":"/ms/s012-10.json","nextPage":"/ms/s012-12.json"}}