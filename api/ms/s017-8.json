{"results":[{"aya":"050","id":2079,"locale":"ms","sura":"017","text":"Katakanlah (wahai Muhammad):\" Jadilah kamu batu atau besi -","translator":"Abdullah Muhammad Basmeih"},{"aya":"051","id":2080,"locale":"ms","sura":"017","text":"Atau lain-lain makhluk yang terlintas di hati kamu sukar hidupnya, (maka Allah berkuasa menghidupkannya)!\" Mereka pula akan bertanya: \"Siapakah yang akan mengembalikan kita hidup semula?\" Katakanlah: \"Ialah Allah yang menjadikan kamu pada mulanya!\" Maka mereka akan menganggukkan kepala mereka kepadamu sambil bertanya secara mengejek: Bila berlakunya?\" Katakanlah: \"Dipercayai akan berlaku tidak lama lagi!\"","translator":"Abdullah Muhammad Basmeih"},{"aya":"052","id":2081,"locale":"ms","sura":"017","text":"(Ingatlah akan) hari Ia menyeru kamu lalu kamu menyahut sambil memuji kekuasaanNya, dan kamu menyangka, bahawa kamu tinggal (dalam kubur) hanya sebentar.","translator":"Abdullah Muhammad Basmeih"},{"aya":"053","id":2082,"locale":"ms","sura":"017","text":"Dan katakanlah (wahai Muhammad) kepada hamba-hambaKu (yang beriman), supaya mereka berkata dengan kata-kata yang amat baik (kepada orang-orang yang menentang kebenaran); sesungguhnya Syaitan itu sentiasa menghasut di antara mereka (yang mukmin dan yang menentang); sesungguhnya Syaitan itu adalah musuh yang amat nyata bagi manusia.","translator":"Abdullah Muhammad Basmeih"},{"aya":"054","id":2083,"locale":"ms","sura":"017","text":"Tuhan kamu lebih mengetahui akan keadaan kamu; jika Ia kehendaki, Ia akan memberi rahmat kepada kamu; atau jika Ia kehendaki, Ia akan menyeksa kamu. Dan Kami tidak mengutusmu kepada mereka (wahai Muhammad), sebagai wakil yang menguasai urusan mereka.","translator":"Abdullah Muhammad Basmeih"},{"aya":"055","id":2084,"locale":"ms","sura":"017","text":"Dan Tuhanmu (wahai Muhammad) lebih mengetahui akan sekalian makhluk yang ada di langit dan di bumi; dan sesungguhnya Kami telah melebihkan setengah Nabi-nabi atas setengahnya yang lain; dan Kami telah memberikan Kitab Zabur kepada Nabi Daud.","translator":"Abdullah Muhammad Basmeih"},{"aya":"056","id":2085,"locale":"ms","sura":"017","text":"Katakanlah (wahai Muhammad kepada kaum musyrik): \"Serukanlah orang-orang yang kamu dakwa (boleh memberi pertolongan) selain dari Allah, maka sudah tentu mereka tidak berkuasa menghapuskan bahaya daripada kamu dan tidak dapat memindahkannya\".","translator":"Abdullah Muhammad Basmeih"}],"metadata":{"itemsPerPage":7,"pages":16,"previousPage":"/ms/s017-7.json","nextPage":"/ms/s017-9.json"}}