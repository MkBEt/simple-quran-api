{"results":[{"aya":"071","id":78,"locale":"ms","sura":"002","text":"Nabi Musa menjawab: \"Bahawasanya Allah berfirman: Sebenarnya (lembu yang dikehendaki itu) ialah lembu betina yang tidak pernah digunakan untuk membajak tanah (sawah bendang), dan tidak pula (digunakan mengangkut air) untuk menyiram tanaman; ia juga tidak cacat dan tidak ada belang pada warnanya\". Mereka berkata: \"Sekarang baharulah engkau dapat menerangkan sifat-sifatnya yang sebenar\". Maka mereka pun menyembelih lembu yang tersebut, dan hampir-hampir mereka tidak dapat menunaikan (perintah Allah) itu.","translator":"Abdullah Muhammad Basmeih"},{"aya":"072","id":79,"locale":"ms","sura":"002","text":"Dan (ingatlah), ketika kamu membunuh seorang manusia, kemudian kamu tuduh-menuduh sesama sendiri tentang pembunuhan itu, padahal Allah tetap melahirkan apa yang kamu sembunyikan.","translator":"Abdullah Muhammad Basmeih"},{"aya":"073","id":80,"locale":"ms","sura":"002","text":"Maka Kami (Allah) berfirman: \"Pukulah si mati dengan sebahagian anggota lembu yang kamu sembelih itu\" (Mereka pun memukulnya dan ia kembali hidup). Demikianlah Allah menghidupkan orang-orang yang telah mati, dan memperlihatkan kepada kamu tanda-tanda kekuasaanNya, supaya kamu memahaminya.","translator":"Abdullah Muhammad Basmeih"},{"aya":"074","id":81,"locale":"ms","sura":"002","text":"Kemudian sesudah itu, hati kamu juga menjadi keras seperti batu, bahkan lebih keras lagi. Padahal di antara batu-batu itu ada yang terpancar dan mengalir air sungai daripadanya; dan ada pula di antaranya yang pecah-pecah terbelah lalu keluar mata air daripadanya; dan ada juga di antaranya yang jatuh ke bawah kerana takut kepada Allah; sedang Allah tidak sekali-kali lalai daripada apa yang kamu kerjakan.","translator":"Abdullah Muhammad Basmeih"},{"aya":"075","id":82,"locale":"ms","sura":"002","text":"(Sesudah kamu - wahai Muhammad dan pengikut-pengikutmu - mengetahui tentang kerasnya hati orang-orang Yahudi itu) maka bolehkah kamu menaruh harapan bahawa mereka akan beriman kepada seruan Islam yang kamu sampaikan itu, padahal sesungguhnya telah ada satu puak dari mereka yang mendengar Kalam Allah (Taurat), kemudian mereka mengubah dan memutarkan maksudnya sesudah mereka memahaminya, sedang mereka mengetahui (bahawa perbuatan itu salah)?","translator":"Abdullah Muhammad Basmeih"},{"aya":"076","id":83,"locale":"ms","sura":"002","text":"Dan apabila mereka (orang-orang Yahudi pada zaman Rasulullah) bertemu dengan orang-orang yang beriman, mereka berkata: \"Kami telah beriman\"; dan apabila mereka berjumpa sesama sendiri, mereka berkata: \"Patutkah kamu ceritakan kepada mereka (orang-orang Islam) dengan apa yang telah diterangkan oleh Allah kepada kamu (di dalam Kitab Taurat mengenai kebenaran Nabi Muhammad) untuk menjadikannya hujah (bukti) yang dapat mengalahkah kamu di sisi Tuhan kamu? Tidakkah kamu berakal?\"","translator":"Abdullah Muhammad Basmeih"},{"aya":"077","id":84,"locale":"ms","sura":"002","text":"(Mereka berani berkata demikian) dan tidakkah mereka ketahui bahawasanya Allah mengetahui apa yang mereka rahsiakan dan apa yang mereka lahirkan?","translator":"Abdullah Muhammad Basmeih"}],"metadata":{"itemsPerPage":7,"pages":41,"previousPage":"/ms/s002-10.json","nextPage":"/ms/s002-12.json"}}