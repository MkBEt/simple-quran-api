{"results":[{"aya":"050","id":1285,"locale":"ms","sura":"009","text":"Jika engkau (wahai Muhammad) beroleh sesuatu kebaikan, (maka) kebaikan itu menyebabkan mereka sakit hati; dan jika engkau ditimpa sesuatu bencana, mereka berkata: \"Sesungguhnya kami telahpun mengambil keputusan (tidak turut berperang) sebelum itu\", dan mereka berpaling (meninggalkanmu) sambil mereka bergembira.","translator":"Abdullah Muhammad Basmeih"},{"aya":"051","id":1286,"locale":"ms","sura":"009","text":"Katakanlah (wahai Muhammad): \"Tidak sekali-kali akan menimpa kami sesuatu pun melainkan apa yang telah ditetapkan Allah bagi kami. Dia lah Pelindung yang menyelamatkan kami, dan (dengan kepercayaan itu) maka kepada Allah jualah hendaknya orang-orang yang beriman bertawakal\".","translator":"Abdullah Muhammad Basmeih"},{"aya":"052","id":1287,"locale":"ms","sura":"009","text":"Katakanlah: \"(Sebenarnya) tidak ada yang kamu tunggu-tunggu untuk kami melainkan salah satu dari dua perkara yang sebaik-baiknya (iaitu kemenangan atau mati syahid); dan kami menunggu-nunggu pula untuk kamu bahawa Allah akan menimpakan kamu dengan azab dari sisiNya, atau dengan perantaraan tangan kami. Oleh itu tunggulah, sesungguhnya kami juga menunggu bersama-sama kamu\".","translator":"Abdullah Muhammad Basmeih"},{"aya":"053","id":1288,"locale":"ms","sura":"009","text":"Katakanlah: \"Dermakanlah harta kamu sama ada dengan sukarela atau kerana terpaksa, tidak sekali-kali akan diterima daripada kamu, (kerana) sesungguhnya kamu adalah orang-orang yang fasik\".","translator":"Abdullah Muhammad Basmeih"},{"aya":"054","id":1289,"locale":"ms","sura":"009","text":"Dan tidak ada yang menghalangi mereka, untuk diterima derma-derma mereka melainkan kerana mereka kufur kepada Allah dan RasulNya, dan (kerana) mereka tidak mengerjakan sembahyang melainkan dengan keadaan malas dan mereka pula tidak mendermakan hartanya melainkan dengan perasaan benci.","translator":"Abdullah Muhammad Basmeih"},{"aya":"055","id":1290,"locale":"ms","sura":"009","text":"Oleh itu, janganlah engkau tertarik hati kepada harta benda dan anak-anak mereka, (kerana) sesungguhnya Allah hanya hendak menyeksa mereka dengan harta benda dan anak-anak itu dalam kehidupan dunia, dan hendak menjadikan nyawa mereka tercabut sedang mereka berkeadaan kafir (untuk mendapat azab akhirat pula).","translator":"Abdullah Muhammad Basmeih"},{"aya":"056","id":1291,"locale":"ms","sura":"009","text":"Dan mereka (yang munafik itu) bersumpah dengan nama Allah bahawa sesungguhnya mereka dari golongan kamu, padahal mereka bukanlah dari golongan kamu, tetapi mereka ialah suatu kaum yang pengecut.","translator":"Abdullah Muhammad Basmeih"}],"metadata":{"itemsPerPage":7,"pages":19,"previousPage":"/ms/s009-7.json","nextPage":"/ms/s009-9.json"}}