{"results":[{"aya":"106","id":113,"locale":"ms","sura":"002","text":"Apa sahaja ayat keterangan yang Kami mansukhkan (batalkan), atau yang Kami tinggalkan (atau tangguhkan), Kami datangkan ganti yang lebih baik daripadanya, atau yang sebanding dengannya. Tidakkah engkau mengetahui bahawasanya Allah Maha Kuasa atas tiap-tiap sesuatu?","translator":"Abdullah Muhammad Basmeih"},{"aya":"107","id":114,"locale":"ms","sura":"002","text":"Tidakkah engkau mengetahui bahawa sesungguhnya Allah Yang Menguasai segala alam langit dan bumi? Dan tiadalah bagi kamu selain Allah sesiapapun yang dapat melindungi dan yang dapat memberi pertolongan.","translator":"Abdullah Muhammad Basmeih"},{"aya":"108","id":115,"locale":"ms","sura":"002","text":"Adakah kamu pula hendak meminta dari Rasul kamu sebagaimana diminta dari Nabi Musa (oleh kaumnya) dahulu? Dan sesiapa yang menukar iman dengan mengambil kekufuran, maka sesungguhnya ia telah sesat dari jalan yang lurus.","translator":"Abdullah Muhammad Basmeih"},{"aya":"109","id":116,"locale":"ms","sura":"002","text":"Banyak di antara Ahli kitab (Yahudi dan Nasrani) suka kalaulah kiranya mereka dapat mengembalikan kamu menjadi kafir setelah kamu beriman, kerana dengki yang timbul dari diri mereka sendiri, sesudah nyata kepada mereka kebenaran (Nabi Muhammad s.a.w). Oleh itu, maafkanlah dan biarkanlah oleh kamu (akan mereka), sehingga Allah datangkan perintahNya. Sesungguhnya Allah Maha Kuasa atas tiap-tiap sesuatu.","translator":"Abdullah Muhammad Basmeih"},{"aya":"110","id":117,"locale":"ms","sura":"002","text":"Dan dirikanlah oleh kamu akan sembahyang dan tunaikanlah zakat dan apa jua yang kamu dahulukan dari kebaikan untuk diri kamu, tentulah kamu akan mendapat balasan pahalanya di sisi Allah. Sesungguhnya Allah sentiasa Melihat segala yang kamu kerjakan.","translator":"Abdullah Muhammad Basmeih"},{"aya":"111","id":118,"locale":"ms","sura":"002","text":"Dan mereka (Yahudi dan Nasrani) berkata pula: \"Tidak sekali-kali akan masuk Syurga melainkan orang-orang yang berugama Yahudi atau Nasrani\". Yang demikian itu hanyalah angan-angan mereka sahaja. Katakanlah (wahai Muhammad): \"Bawalah kemari keterangan-keterangan yang (membuktikan kebenaran) apa yang kamu katakan itu, jika betul kamu orang-orang yang benar\".","translator":"Abdullah Muhammad Basmeih"},{"aya":"112","id":119,"locale":"ms","sura":"002","text":"(Apa yang kamu katakan itu tidaklah benar) bahkan sesiapa yang menyerahkan dirinya kepada Allah (mematuhi perintahNya) sedang ia pula berusaha supaya baik amalannya, maka ia akan beroleh pahalanya di sisi Tuhannya dan tidaklah ada kebimbangan (dari berlakunya kejadian yang tidak baik) terhadap mereka, dan mereka pula tidak akan berdukacita.","translator":"Abdullah Muhammad Basmeih"}],"metadata":{"itemsPerPage":7,"pages":41,"previousPage":"/ms/s002-15.json","nextPage":"/ms/s002-17.json"}}