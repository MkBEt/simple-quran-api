{"results":[{"aya":"134","id":1088,"locale":"ms","sura":"007","text":"Dan apabila azab yang tersebut itu menimpa mereka, mereka (merayu dengan) berkata: \"Wahai Musa! Pohonkanlah kepada Tuhanmu untuk kami dengan (kehormatan) pangkat Nabi yang diberikanNya kepadamu (yang menjadikan permohonanmu sentiasa makbul). Sesungguhnya jika engkau hapuskan azab itu daripada kami, tentulah kami akan beriman kepadamu, dan sudah tentu kami akan membebaskan kaum Bani Israil (pergi) bersamamu\".","translator":"Abdullah Muhammad Basmeih"},{"aya":"135","id":1089,"locale":"ms","sura":"007","text":"(Tuhan berfirman): Setelah Kami hapuskan azab itu daripada mereka, hingga ke suatu masa yang tertentu yang mereka sampai kepadanya, tiba-tiba mereka mencabuli janjinya","translator":"Abdullah Muhammad Basmeih"},{"aya":"136","id":1090,"locale":"ms","sura":"007","text":"Maka Kami pun membalas mereka, lalu Kami menenggelamkan mereka di laut dengan sebab mereka mendustakan ayat-ayat Kami dan mereka sentiasa lalai daripadanya.","translator":"Abdullah Muhammad Basmeih"},{"aya":"137","id":1091,"locale":"ms","sura":"007","text":"Dan Kami wariskan kepada kaum (Bani Israil) yang telah tertindas itu akan daerah-daerah timur bumi (Palestin) dan daerah-daerah baratnya, yang Kami telah melimpahkan berkat padanya. Dan telah sempurnalah Kalimah Allah (janjiNya) yang baik kepada kaum Bani Israil kerana kesabaran mereka (semasa mereka ditindas oleh Firaun), dan Kami telah hancurkan apa yang telah dibuat oleh Firaun dan kaumnya dan apa yang mereka telah dirikan (dari bangunan-bangunan yang tinggi)","translator":"Abdullah Muhammad Basmeih"},{"aya":"138","id":1092,"locale":"ms","sura":"007","text":"Dan Kami bawakan Bani Israil ke sebarang Laut (Merah) itu lalu mereka sampai kepada suatu kaum yang sedang menyembah berhala-berhalanya. (Melihatkan yang demikian) mereka (Bani Israil) berkata: \"Wahai Musa buatlah untuk kami suatu tuhan (berhala) sebagaimana mereka mempunyai beberapa tuhan\". Nabi Musa menjawab: \"Sesungguhnya kamu ini adalah kaum yang jahil.","translator":"Abdullah Muhammad Basmeih"},{"aya":"139","id":1093,"locale":"ms","sura":"007","text":"\"Sesungguhnya mereka (penyembah-penyembah berhala itu), akan dihancurkan apa yang mereka berada di dalamnya (dari perbuatan syirik), dan tetaplah salahnya apa yang mereka kerjakan itu\".","translator":"Abdullah Muhammad Basmeih"},{"aya":"140","id":1094,"locale":"ms","sura":"007","text":"Nabi Musa berkata lagi: \"Patutkah aku mencari tuhan untuk kamu selain dari Allah, padahal Ia telah melebihkan kamu atas sekalian manusia (yang sezaman dengan kamu, dengan berbagai nikmat yang telah dikurniakanNya kepada kamu)?\"","translator":"Abdullah Muhammad Basmeih"}],"metadata":{"itemsPerPage":7,"pages":30,"previousPage":"/ms/s007-19.json","nextPage":"/ms/s007-21.json"}}