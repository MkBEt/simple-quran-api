{"results":[{"aya":"029","id":3635,"locale":"ms","sura":"034","text":"Dan mereka (yang ingkar) bertanya: \"Bilakah berlakunya azab yang telah dijanjikan itu, jika betul kamu orang-orang yang benar?\"","translator":"Abdullah Muhammad Basmeih"},{"aya":"030","id":3636,"locale":"ms","sura":"034","text":"Jawablah (wahai Muhammad): \"Untuk kamu disediakan satu hari yang kamu tidak dapat melambatkannya sesaat pun, dan tidak pula kamu dapat menyegerakannya\".","translator":"Abdullah Muhammad Basmeih"},{"aya":"031","id":3637,"locale":"ms","sura":"034","text":"Dan orang-orang yang kafir berkata: Kami tidak akan beriman sama sekali kepada Al-Quran ini dan tidak juga kepada Kitab-kitab ugama yang terdahulu daripadanya\". Dan (sungguh ngeri) kalau engkau melihat ketika orang-orang yang zalim itu dibawa berdiri di hadapan Tuhan mereka (untuk dihisab), masing-masing tuduh menuduh antara satu dengan yang lain. Orang-orang yang tertindas berkata kepada orang-orang yang sombong takbur (yang menjadi ketuanya): \"Kalaulah tidak kerana kamu (menindas dan memperdayakan kami), tentulah kami sudah menjadi orang yang beriman\".","translator":"Abdullah Muhammad Basmeih"},{"aya":"032","id":3638,"locale":"ms","sura":"034","text":"Orang-orang yang sombong takbur itu menjawab kepada orang-orang yang tertindas: Kamikah yang telah menghalang kamu daripada menerima hidayah petunjuk sesudah ia datang kepada kamu? (Bukan kami yang menghalang) bahkan kamulah yang menyebabkan diri sendiri menjadi orang-orang yang berdosa\".","translator":"Abdullah Muhammad Basmeih"},{"aya":"033","id":3639,"locale":"ms","sura":"034","text":"Dan berkata pula orang-orang yang tertindas kepada orang-orang yang sombong takbur itu: \"Tidak! Bahkan (yang menghalang kami daripada beriman ialah) perbuatan kamu memperdaya kami malam dan siang, ketika kamu menyuruh kami berlaku kufur kepada Allah dan mengadakan sekutu-sekutu bagiNya. Akhirnya masing-masing diam sambil memendamkan perasaan sesal dan kecewa semasa mereka melihat azab; dan Kami pasangkan belenggu-belenggu pada leher orang-orang yang kafir itu. Mereka tidak dibalas melainkan dengan apa yang mereka telah kerjakan.","translator":"Abdullah Muhammad Basmeih"},{"aya":"034","id":3640,"locale":"ms","sura":"034","text":"Dan Kami tidak mengutus kepada sesebuah negeri: seseorang Rasul pemberi amaran melainkan orang-orang yang berada dalam kemewahan di negeri itu berkata: \"Sesungguhnya kami tetap mengingkari apa yang kamu diutuskan membawanya\".","translator":"Abdullah Muhammad Basmeih"},{"aya":"035","id":3641,"locale":"ms","sura":"034","text":"Dan mereka berkata lagi: \"Kami lebih banyak harta benda dan anak pinak, dan kami pula tidak akan diseksa\".","translator":"Abdullah Muhammad Basmeih"}],"metadata":{"itemsPerPage":7,"pages":8,"previousPage":"/ms/s034-4.json","nextPage":"/ms/s034-6.json"}}