{"results":[{"aya":"057","id":726,"locale":"ms","sura":"005","text":"Wahai orang-orang yang beriman! Janganlah kamu mengambil orang-orang yang menjadikan ugama kamu sebagai ejek-ejekan dan permainan - dari orang-orang yang telah diberikan Kitab sebelum kamu, dan orang-orang kafir musyrik itu: menjadi penolong-penolong; dan bertaqwalah kepada Allah, jika kamu benar-benar orang yang beriman.","translator":"Abdullah Muhammad Basmeih"},{"aya":"058","id":727,"locale":"ms","sura":"005","text":"Dan apabila kamu menyeru (azan) untuk mengerjakan sembahyang, mereka menjadikan sembahyang itu sebagai ejek-ejekan dan permainan. Yang demikian itu ialah kerana mereka suatu kaum yang tidak berakal.","translator":"Abdullah Muhammad Basmeih"},{"aya":"059","id":728,"locale":"ms","sura":"005","text":"Katakanlah (wahai Muhammad): \"Wahai Ahli Kitab! Kamu tidak mencela dan menyalahkan kami melainkan kerana kami beriman kepada Allah dan beriman kepada apa yang diturunkan kepada kami, serta beriman kepada apa yang diturunkan sebelum itu, dan kerana kebanyakan kamu sesungguhnya adalah orang orang yang fasik\".","translator":"Abdullah Muhammad Basmeih"},{"aya":"060","id":729,"locale":"ms","sura":"005","text":"Katakanlah: \"Mahukah, aku khabarkan kepada kamu tentang yang lebih buruk balasannya di sisi Allah daripada yang demikian itu? Ialah orang-orang yang dilaknat oleh Allah dan dimurkaiNya, dan orang-orang yang dijadikan di antara mereka sebagai kera dan babi, dan penyembah Taghut. Mereka inilah yang lebih buruk kedudukannya dan yang lebih sesat dari jalan yang betul\".","translator":"Abdullah Muhammad Basmeih"},{"aya":"061","id":730,"locale":"ms","sura":"005","text":"Dan apabila mereka (orang-orang Yahudi atau munafik itu) datang kepada kamu, mereka berkata: \"Kami telah beriman\". Padahal sesungguhnya mereka itu masuk menemui kamu dengan kekufurannya, dan sesungguhnya mereka keluar (dari sisi kamu) dengan kekufurannya juga; dan (hendaklah mereka ingat), Allah lebih mengetahui akan apa yang mereka sembunyikan.","translator":"Abdullah Muhammad Basmeih"},{"aya":"062","id":731,"locale":"ms","sura":"005","text":"Dan engkau lihat kebanyakan dari mereka berlumba-lumba pada melakukan dosa dan pencerobohan serta memakan yang haram. Demi sesungguhnya amatlah buruk apa yang mereka telah lakukan.","translator":"Abdullah Muhammad Basmeih"},{"aya":"063","id":732,"locale":"ms","sura":"005","text":"Alangkah baiknya kalau ketua-ketua ugama dan pendita-pendita mereka melarang mereka dari mengeluarkan perkataan-perkataan yang dusta dan dari memakan yang haram? Sesungguhnya amatlah buruk apa yang mereka telah kerjakan.","translator":"Abdullah Muhammad Basmeih"}],"metadata":{"itemsPerPage":7,"pages":18,"previousPage":"/ms/s005-8.json","nextPage":"/ms/s005-10.json"}}