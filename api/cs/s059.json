{"results":[{"aya":"001","id":5127,"locale":"cs","sura":"059","text":"Slaví Boha vše, co na nebesích je i na zemi, a On mocný je i moudrý.","translator":"Preklad I. Hrbek"},{"aya":"002","id":5128,"locale":"cs","sura":"059","text":"On je ten, jenž vyhnal ty z vlastníků Písma, kteří neuvěřili, z příbytků jejich k prvnímu shromáždění. Nevěřili jste, že odejdou, zatímco oni si myslili, že pevnosti jejich je proti Bohu ochrání. Však Bůh k nim přišel z místa, odkud se nenadáli, a vrhl v srdce jejich děs, takže zbořili domy své vlastníma rukama i rukama věřících. A vezměte si z toho poučení, vy, kdož nadáni jste prozíravostí!","translator":"Preklad I. Hrbek"},{"aya":"003","id":5129,"locale":"cs","sura":"059","text":"Kdyby byl Bůh pro ně nepředepsal vyhnanství, byl by je věru potrestal v životě pozemském jiným způsobem; v životě budoucím pak je očekává trest ohnivý.","translator":"Preklad I. Hrbek"},{"aya":"004","id":5130,"locale":"cs","sura":"059","text":"A to proto, že se vzepřeli Bohu a poslu Jeho. A kdokoliv se vzepře Bohu... vždyť Bůh věru je strašný ve Svém trestáni.","translator":"Preklad I. Hrbek"},{"aya":"005","id":5131,"locale":"cs","sura":"059","text":"Vše, co jste porazili z palem datlových či nechali stát na kořenech jejich, to učinili jste z dovolení Božího, a aby poníženi byli hanebníci.","translator":"Preklad I. Hrbek"},{"aya":"006","id":5132,"locale":"cs","sura":"059","text":"To, co Bůh poskytl jako kořist poslu Svému z majetku jejich, k tomu jste vy nemusili popohánět ani koně, ani velbloudy. Avšak Bůh dává Své zplnomocnění poslům Svým, nad kým chce, a Bůh je nad každou věcí všemocný.","translator":"Preklad I. Hrbek"},{"aya":"007","id":5133,"locale":"cs","sura":"059","text":"To, co Bůh poskytl poslu Svému jako kořist z obyvatelů měst, to patří Bohu a poslu Jeho, příbuzným, sirotkům, chudákům a tomu, kdo po cestě Boží kráčí, aby se to nedostalo do oběhu mezi bohatými z vás. To, co vám dává posel, to si vezměte! Ale toho, co vám odepřel, toho se zdržujte! A bojte se Boha, neboť Bůh je věru strašný v trestání Svém.","translator":"Preklad I. Hrbek"}],"metadata":{"itemsPerPage":7,"pages":4,"nextPage":"/cs/s059-2.json"}}