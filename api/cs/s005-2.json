{"results":[{"aya":"008","id":677,"locale":"cs","sura":"005","text":"Vy, kteří věříte! Buďte přímí před Bohem a buďte svědky spravedlivými. Nechť nenávist k lidu nevěřících vás neuvede do hříchu tím, že budete nespravedliví. Buďte spravedliví - a to je blíže k bohabojnosti - a bojte se Boha, neboť Bůh je dobře zpraven o všem, co děláte.","translator":"Preklad I. Hrbek"},{"aya":"009","id":678,"locale":"cs","sura":"005","text":"Bůh přislíbil těm, kdož uvěřili a zbožné skutky konali, že dostane se jim odpuštění i nesmírné odměny,","translator":"Preklad I. Hrbek"},{"aya":"010","id":679,"locale":"cs","sura":"005","text":"zatímco ti, kteří neuvěřili a naše znamení za lež prohlásili, budou pekla obyvateli.","translator":"Preklad I. Hrbek"},{"aya":"011","id":680,"locale":"cs","sura":"005","text":"Vy, kteří věříte! Pomněte dobrodiní Božího vůči vám, když tento lid se chystal vztáhnout na vás ruce své a On ruce jejich od vás odvrátil! Buďte bohabojní a na Boha nechť se věřící spoléhají!","translator":"Preklad I. Hrbek"},{"aya":"012","id":681,"locale":"cs","sura":"005","text":"A již kdysi Bůh přijal úmluvu od dítek Izraele a dali jsme povstat mezi nimi dvanácti vůdcům. I pravil Bůh: \"Já zajisté jsem s vámi; a budete-li dodržovat modlitbu, dávat almužnu, věřit v posly Mé a pomáhat jim a poskytnete-li Bohu krásnou půjčku, věru vás očistím od vašich skutků špatných a uvedu vás do zahrad, pod nimiž řeky tekou. A kdo z vás ještě po tomto bude nevěřící, ten věru zbloudil z cesty rovné.\"","translator":"Preklad I. Hrbek"},{"aya":"013","id":682,"locale":"cs","sura":"005","text":"Protože však porušili svou úmluvu, prokleli jsme je a zatvrdili jsme srdce jejich, takže přemísťují slova z jejich míst a zapomněli na část toho, co jim bylo připomenuto. A stále se budeš dovídat, jak zrazují - až na několik málo z nich. Odpusť jim a promiň, neboť Bůh věru miluje ty, kdož dobro konají.","translator":"Preklad I. Hrbek"},{"aya":"014","id":683,"locale":"cs","sura":"005","text":"I od těch, kdož říkají \"Jsme křesťany\", jsme přijali úmluvu jejich, avšak i oni zapomněli část z toho, co bylo jim připomenuto, a vyvolali jsme mezi nimi nepřátelství a nenávist až do dne zmrtvýchvstání - a tehdy jim Bůh oznámí, co vlastně provedli.","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s005.json","nextPage":"/cs/s005-3.json"}}