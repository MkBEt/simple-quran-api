{"results":[{"aya":"015","id":3484,"locale":"cs","sura":"031","text":"Nutí-li tě však usilovně, abys ke Mě přidružoval něco, o čem nemáš vědění žádné, pak je neposlouchej! Buď k nim na tomto světě laskavý podle zvyklosti uznané, avšak následuj cestu těch, kdož kajícně se ke Mně obrátili! Ke Mně se pak uskuteční návrat váš a Já vás poučím o tom, co jste konali.","translator":"Preklad I. Hrbek"},{"aya":"016","id":3485,"locale":"cs","sura":"031","text":"\"... Synáčku, i kdyby to byla váha zrnka hořčičného a i kdyby to bylo ve skále či na nebi anebo na zemi, Bůh to přinese! Vždyť Bůh věru bystrý je i dobře zpravený.","translator":"Preklad I. Hrbek"},{"aya":"017","id":3486,"locale":"cs","sura":"031","text":"Synáčku, dodržuj modlitbu, přikazuj vhodné a zakazuj zavrženíhodné! Buď trpělivý vůči tomu, co tě postihne, neboť to patří k podstatě věci!","translator":"Preklad I. Hrbek"},{"aya":"018","id":3487,"locale":"cs","sura":"031","text":"Neodvracej tvář svou od lidí a nechoď nadutě po zemi, neboť Bůh věru nemiluje domýšlivé vychloubače!","translator":"Preklad I. Hrbek"},{"aya":"019","id":3488,"locale":"cs","sura":"031","text":"Buď umírněný v chůzi své a ztišuj hlas svůj, vždyť nejodpornější z hlasů všech je věru hlas oslů.\"","translator":"Preklad I. Hrbek"},{"aya":"020","id":3489,"locale":"cs","sura":"031","text":"Což nevidíte, že Bůh vám podmanil vše, co je na nebesích a na zemi, a že zahrnul vás dobrodiním Svým zjevným i skrytým? Však mezi lidmi jsou někteří, kdož ohledně Boha se hádají bez jakýchkoliv znalostí či vedení anebo Písma osvíceného.","translator":"Preklad I. Hrbek"},{"aya":"021","id":3490,"locale":"cs","sura":"031","text":"A když je jim řečeno: \"Následujte to, co seslal Bůh!\", odpovídají: \"Nikoliv, my budeme následovat to, co u otců svých jsme nalezli.\" A což když je satan zve k trestu plamene šlehajícího?","translator":"Preklad I. Hrbek"}],"metadata":{"itemsPerPage":7,"pages":5,"previousPage":"/cs/s031-2.json","nextPage":"/cs/s031-4.json"}}