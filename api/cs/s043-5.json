{"results":[{"aya":"029","id":4354,"locale":"cs","sura":"043","text":"Ba co více, dal jsem těmto i otcům jejich užívání života pozemského až do chvíle, kdy k nim přišla pravda a posel zjevný.","translator":"Preklad I. Hrbek"},{"aya":"030","id":4355,"locale":"cs","sura":"043","text":"A když k nim pravda přišla, zvolali: \"Tohle je kouzlo jen a my v ně věru nevěříme!\"","translator":"Preklad I. Hrbek"},{"aya":"031","id":4356,"locale":"cs","sura":"043","text":"A řekli dále: \"Pročpak nebyl seslán tento Korán nějakému muži významnému z obou těchto měst?\"","translator":"Preklad I. Hrbek"},{"aya":"032","id":4357,"locale":"cs","sura":"043","text":"Jsou snad oni těmi, kdož milosrdenství Pána tvého rozdělují? My rozdělujeme mezi ně živobytí jejich v pozemském životě a my povyšujeme jedny nad druhé v hodnostech, aby si jedni druhé brali do služeb. A milosrdenství Pána tvého je lepší než to, co oni hromadí.","translator":"Preklad I. Hrbek"},{"aya":"033","id":4358,"locale":"cs","sura":"043","text":"A nebýt toho, že by se lidé stali jediným národem nevěřících, věru bychom dali těm, kdož v Milosrdného nevěří, na domy jejich střechy stříbrné a k nim i žebříky stříbrné, aby po nich stoupali,","translator":"Preklad I. Hrbek"},{"aya":"034","id":4359,"locale":"cs","sura":"043","text":"a opatřili bychom domy jejich dveřmi a lůžky stříbrnými, na nichž by lehávali,","translator":"Preklad I. Hrbek"},{"aya":"035","id":4360,"locale":"cs","sura":"043","text":"a zlatými ozdobami. Všechno toto patří k požitkům života vezdejšího, zatímco život budoucí u Pána tvého připraven je bohabojným.","translator":"Preklad I. Hrbek"}],"metadata":{"itemsPerPage":7,"pages":13,"previousPage":"/cs/s043-4.json","nextPage":"/cs/s043-6.json"}}