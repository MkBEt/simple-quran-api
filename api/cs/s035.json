{"results":[{"aya":"001","id":3661,"locale":"cs","sura":"035","text":"Chvála Bohu, stvořiteli nebes a země, který učinil anděly vyslanci majícími dva, tři či čtyři páry křídel - a On přidává tvorstvu svému, cokoliv chce, a Bůh je všech věcí mocen.","translator":"Preklad I. Hrbek"},{"aya":"002","id":3662,"locale":"cs","sura":"035","text":"Cokoliv Bůh otevře lidem z milosti Své, to nikdo jim nemůže zadržet, však cokoliv On zadrží, to nikdo nemůže poslat kromě Něho. A On mocný je i moudrý.","translator":"Preklad I. Hrbek"},{"aya":"003","id":3663,"locale":"cs","sura":"035","text":"Lidé, pomněte dobrodiní Božího vůči vám! Je snad nějaký stvořitel kromě Boha, který uštědřuje vám obživu z nebes i ze země? A není božstva kromě Něho - jak mohli jste se tak odvrátit?","translator":"Preklad I. Hrbek"},{"aya":"004","id":3664,"locale":"cs","sura":"035","text":"Jestliže tě prohlašují za lháře, tedy již poslové před tebou byli za ně prohlašováni; a k Bohu budou věci všechny navráceny.","translator":"Preklad I. Hrbek"},{"aya":"005","id":3665,"locale":"cs","sura":"035","text":"Lidé, slib Boží je věru pravdivý, nechť vás tedy neoklame život pozemský a nechť vás neoklame o Bohu podvodník žádný.","translator":"Preklad I. Hrbek"},{"aya":"006","id":3666,"locale":"cs","sura":"035","text":"Satan je věru vaším nepřítelem, proto jej pokládejte i vy za nepřítele svého! On volá k sobě přívržence své jen proto, aby stali se obyvateli plamene šlehajícího.","translator":"Preklad I. Hrbek"},{"aya":"007","id":3667,"locale":"cs","sura":"035","text":"Pro ty, kdož neuvěřili, určen je trest přísný, zatímco ty, kdož uvěřili a zbožné skutky konali, čeká odpuštění odměna veliká.","translator":"Preklad I. Hrbek"}],"metadata":{"itemsPerPage":7,"pages":7,"nextPage":"/cs/s035-2.json"}}