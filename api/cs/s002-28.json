{"results":[{"aya":"190","id":197,"locale":"cs","sura":"002","text":"A bojujte na stezce Boží proti těm, kdož bojují proti vám, avšak nečiňte bezpráví, neboť Bůh nemiluje ty, kdož se bezpráví dopouštějí.","translator":"Preklad I. Hrbek"},{"aya":"191","id":198,"locale":"cs","sura":"002","text":"Zabíjejte je všude, kde je dostihnete, a vyžeňte je z míst, odkud oni vás vyhnali, vždyť svádění od víry je horší než zabití. Avšak nebojujte s nimi poblíže Mešity posvátné, dokud oni s vámi zde nezačnou bojovat. Jestliže však vás tam napadnou, zabte je - taková je odměna nevěřících!","translator":"Preklad I. Hrbek"},{"aya":"192","id":199,"locale":"cs","sura":"002","text":"Jestliže však přestanou... tedy Bůh věru je odpouštějící, slitovný!","translator":"Preklad I. Hrbek"},{"aya":"193","id":200,"locale":"cs","sura":"002","text":"A bojujte proti nim, dokud nebude konec svádění od víry a dokud nebude všechno náboženství patřit Bohu. Jestliže však přestanou, pak skončete nepřátelství, ale ne proti nespravedlivým.","translator":"Preklad I. Hrbek"},{"aya":"194","id":201,"locale":"cs","sura":"002","text":"Měsíc posvátný proti měsíci posvátnému; i věci posvátné podléhají zákonu krevní msty! Kdokoliv proti vám vystoupí nepřátelsky, pak i vy proti němu tak vystupte, podobně jako on vystupoval proti vám. A bojte se Boha a vězte, že Bůh stojí na straně bohabojných.","translator":"Preklad I. Hrbek"},{"aya":"195","id":202,"locale":"cs","sura":"002","text":"Rozdávejte na stezce Boží, avšak nevrhejte se do zkázy vlastníma rukama! Konejte dobré skutky, neboť Bůh miluje ty, kdož dobré skutky konají.","translator":"Preklad I. Hrbek"},{"aya":"196","id":203,"locale":"cs","sura":"002","text":"Konejte pečlivě pouť i malou pouť kvůli Bohu! Je-li vám v tom zabráněno, tedy se vykupte tím, co je pro vás snadné jako oběť! Neholte si hlavy své, pokud oběť nedospěje na místo své! Bude-li někdo z vás nemocen nebo postižen bolestí hlavy, a oholí se, ten se může vykoupit postem nebo almužnou či obětním darem. A jste-li bezpečni, ať ten, kdo použil příležitosti vykonat malou pouť spolu s velkou, se vykoupí tím, co je pro něj snadné jako oběť. Kdo nenalezne obětní zvíře, ať se vykoupí třídenním postem během pouti a sedmidenním po návratu svém, úhrnem plných deset dní. To platí pro toho, jehož rodina není přítomna v Mešitě posvátné. A bojte se Boha a vězte, že Bůh je strašný ve svém trestání!","translator":"Preklad I. Hrbek"}],"metadata":{"itemsPerPage":7,"pages":41,"previousPage":"/cs/s002-27.json","nextPage":"/cs/s002-29.json"}}