{"results":[{"aya":"106","id":2007,"locale":"cs","sura":"016","text":"Na toho, kdo zapře Boha poté, co již uvěřil - kromě toho, kdo byl donucen, zatímco srdce jeho klidné bylo ve víře - a zejména na toho, kdo hruď svou nevíře otevřel, dopadne hněv Boží a pro něj je připraven trest nesmírný,","translator":"Preklad I. Hrbek"},{"aya":"107","id":2008,"locale":"cs","sura":"016","text":"a to proto, že milovali život pozemský více než budoucí, a také proto, že Bůh nevede lid, jenž nevěří.","translator":"Preklad I. Hrbek"},{"aya":"108","id":2009,"locale":"cs","sura":"016","text":"A to jsou ti, jimž Bůh zapečetil srdce, sluch i zrak, a to jsou ti lhostejní,","translator":"Preklad I. Hrbek"},{"aya":"109","id":2010,"locale":"cs","sura":"016","text":"a není pochyby, že na onom světě budou mezi těmi, kdož ztrátu utrpí.","translator":"Preklad I. Hrbek"},{"aya":"110","id":2011,"locale":"cs","sura":"016","text":"Pán tvůj však bude k těm, kdož se vystěhovali poté, co útisk zakusili, a poté, co bojovali a neochvějní byli - k těm zajisté bude Pán tvůj po tom všem odpouštějící a slitovný","translator":"Preklad I. Hrbek"},{"aya":"111","id":2012,"locale":"cs","sura":"016","text":"v den, kdy duše každá sama sebe přijde hájit a kdy duši každé bude zaplaceno plně podle toho, co učinila, a kdy nebudou ošizeni.","translator":"Preklad I. Hrbek"},{"aya":"112","id":2013,"locale":"cs","sura":"016","text":"A Bůh uvádí podobenství o městě, jež bylo bezpečné a spokojené a jemuž se dostávalo obživy v hojnosti ze všech stran, však nevděčné bylo vůči dobrodiní Božímu. A Bůh dal jim okusit oděvu hladu a strachu za to, čeho se dopustili.","translator":"Preklad I. Hrbek"}],"metadata":{"itemsPerPage":7,"pages":19,"previousPage":"/cs/s016-15.json","nextPage":"/cs/s016-17.json"}}