{"results":[{"aya":"099","id":106,"locale":"cs","sura":"002","text":"A seslali jsme ti věru znamení jasná, jež popírají pouze hanebníci.","translator":"Preklad I. Hrbek"},{"aya":"100","id":107,"locale":"cs","sura":"002","text":"Což pokaždé, když uzavřou úmluvu nějakou, musí být mezi nimi část, která ji odvrhne? Nikoliv, většina z nich jsou nevěřící.","translator":"Preklad I. Hrbek"},{"aya":"101","id":108,"locale":"cs","sura":"002","text":"A když přišel k nim nyní posel od Boha potvrzující pravdivost zjevení, které již měli, skupina z těch, jimž bylo dáno Písmo, odvrhla Písmo Boží za záda svá, jako by je neznali.","translator":"Preklad I. Hrbek"},{"aya":"102","id":109,"locale":"cs","sura":"002","text":"A následovali to, co hlásali satani v době vlády Šalomounovy. Šalomoun nebyl nevěřící, avšak satani jimi byli, učíce lidi kouzelnictví a tomu, co bylo v Babylóně sesláno dvěma andělům, Hárútovi a Márútovi. Ti dva nezačali nikoho učit, aniž řekli: \"My jsme toliko pokušitelé, nebuď tedy nevěřící!\" A od nich dvou se naučili, jak se zasévá rozkol mezi muže a manželku jeho - avšak oni tím neuškodí nikomu, leda z dovolení Božího. A naučili se lidé tomu, co jim škodí, ale neprospívá; a věděli, že ten, kdo toto koupí, nebude mít podíl na životě budoucím. Jak hnusně pro sebe nakoupili - kéž by to byli věděli!","translator":"Preklad I. Hrbek"},{"aya":"103","id":110,"locale":"cs","sura":"002","text":"Kdyby byli uvěřili a byli bohabojní, věru by byla odměna Boží lepší - kéž by to byli věděli!","translator":"Preklad I. Hrbek"},{"aya":"104","id":111,"locale":"cs","sura":"002","text":"Vy, kteří věříte, neříkejte: \"Rá`iná!\"\" nýbrž říkejte: \"Unzurná!\" Poslouchejte, neboť pro nevěřící je určen trest bolestný!","translator":"Preklad I. Hrbek"},{"aya":"105","id":112,"locale":"cs","sura":"002","text":"Ti, kdož nevěří z vlastníků Písma a modloslužebníků, si nepřejí, aby na vás sestoupilo dobrodiní od Pána vašeho. Avšak Bůh vyznamenává milosrdenstvím Svým, koho chce - a Bůh vládcem je přízně nesmírné.","translator":"Preklad I. Hrbek"}],"metadata":{"itemsPerPage":7,"pages":41,"previousPage":"/cs/s002-14.json","nextPage":"/cs/s002-16.json"}}