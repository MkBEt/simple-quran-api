{"results":[{"aya":"113","id":120,"locale":"cs","sura":"002","text":"Říkají židé: \"Křesťané nemají v ničem pravdu!\" a křesťané zase tvrdí: \"Židé nemají v ničem pravdu!\" a přitom přec ti i oni čtou Písmo. A hovoří ti, kdož nic nevědí, podobně jako oni. V den zmrtvýchvstání však Bůh rozsoudí mezi nimi to, oč se hádali.","translator":"Preklad I. Hrbek"},{"aya":"114","id":121,"locale":"cs","sura":"002","text":"Kdo je nespravedlivější než ten, jenž zabraňuje, aby se v modlitebnách Božích vzývalo jméno Jeho, a snaží se o jejich zničení? Patřilo by se, aby do nich vstupovali naplněni bázní; hanba jim bude patřit na tomto světě a v životě budoucím je trest strašný očekává.","translator":"Preklad I. Hrbek"},{"aya":"115","id":122,"locale":"cs","sura":"002","text":"Bohu náleží východ i západ, a ať se obrátíte kamkoliv, všude je tvář Boží. A Bůh věru je všezahrnující, vševědoucí!","translator":"Preklad I. Hrbek"},{"aya":"116","id":123,"locale":"cs","sura":"002","text":"A říkají: \"Bůh vzal si dítě!\" Při slávě Jeho, není tomu tak! Jemu náleží vše, co na nebesích i zemi je, a všichni se před ním pokorně sklánějí!","translator":"Preklad I. Hrbek"},{"aya":"117","id":124,"locale":"cs","sura":"002","text":"On stvořitelem je nebes a země, a když rozhodne věc nějakou, pak řekne toliko \"Staniž se!\" a stane se.","translator":"Preklad I. Hrbek"},{"aya":"118","id":125,"locale":"cs","sura":"002","text":"Říkají ti, kdož nic nevědí: \"Proč pak s námi Bůh nepromluví anebo proč k nám nepřijde se znamením?\" A hovořili ti, kdož byli před nimi, jazykem podobným a i srdce jejich jsou si podobna. A My ukázali jsme znamení jasná lidu, jenž je pevně přesvědčen.","translator":"Preklad I. Hrbek"},{"aya":"119","id":126,"locale":"cs","sura":"002","text":"Seslali jsme tě s pravdou jako hlasatele zvěsti radostné i jako varovatele, však nebudeš zodpovědný za ty, kdož pekla obyvateli budou.","translator":"Preklad I. Hrbek"}],"metadata":{"itemsPerPage":7,"pages":41,"previousPage":"/cs/s002-16.json","nextPage":"/cs/s002-18.json"}}