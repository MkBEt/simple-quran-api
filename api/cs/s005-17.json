{"results":[{"aya":"113","id":782,"locale":"cs","sura":"005","text":"Řekli: \"Chceme z něho pojíst, aby upokojila se srdce naše a abychom zvěděli, žes k nám mluvil pravdu, a mohli pak být svědky o tom!\"","translator":"Preklad I. Hrbek"},{"aya":"114","id":783,"locale":"cs","sura":"005","text":"I zvolal Ježíš, syn Mariin: \"Veliký Bože, Pane náš! Sešli nám stůl prostřený z nebes, jenž svátkem bude pro nás, jak pro prvního, tak i pro posledního z nás, i znamením od Tebe! A dej nám příděl štědrý, vždyť Tys nejlepší z uštědřovatelů!\"","translator":"Preklad I. Hrbek"},{"aya":"115","id":784,"locale":"cs","sura":"005","text":"I řekl Bůh: \"Dozajista vám jej sešlu. Kdokoliv z vás však bude i potom nevěřící, toho potrestám trestem, jakým jsem nepotrestal nikoho z lidstva veškerého!\"","translator":"Preklad I. Hrbek"},{"aya":"116","id":785,"locale":"cs","sura":"005","text":"A hle, pravil Bůh: \"Ježíši, synu Mariin, zdaž jsi to byl ty, kdo řekl lidem, Vezměte si mne a matku mou jako dvě božstva vedle Boha??\" I odpověděl: \"Sláva Tobě! Nebylo na mne, abych říkal něco, k čemu jsem neměl právo! Kdybych to byl býval řekl, byl bys to dobře věděl, neboť Ty znáš, co je v duši mé, zatímco já neznám, co je v Tvé duši, vždyť Ty jediný znáš nepoznatelné.","translator":"Preklad I. Hrbek"},{"aya":"117","id":786,"locale":"cs","sura":"005","text":"Neříkal jsem jim, leda to, cos mi nařídil, to jest: Uctívejte Boha, Pána mého i Pána vašeho! A byl jsem svědkem o nich, dokud jsem žil mezi nimi. A když jsi mne povolal k Sobě, byls to Ty, kdo byl nad nimi dozorcem - a Tys svědkem věcí všech.","translator":"Preklad I. Hrbek"},{"aya":"118","id":787,"locale":"cs","sura":"005","text":"Potrestáš-li je - vždyť jsou služebníky Tvými; odpustíš-li jim - vždyť Tys věru mocný i moudrý!\"","translator":"Preklad I. Hrbek"},{"aya":"119","id":788,"locale":"cs","sura":"005","text":"I řekne Bůh: \"Toto je den, kdy prospěje pravdomluvným pravdomluvnost jejich.\" Pro ně jsou určeny zahrady, pod nimiž řeky tekou, a v nich nesmrtelní navěky budou. A Bůh v nich nalezne zalíbení a oni naleznou zalíbení v Něm a to úspěch bude nesmírný.","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s005-16.json","nextPage":"/cs/s005-18.json"}}