{"results":[{"aya":"001","id":2030,"locale":"cs","sura":"017","text":"Sláva tomu, jenž za noci přenesl služebníka Svého z Posvátné mešity do mešity nejvzdálenější, jejíž okolí jsme požehnali, abychom mu ukázali některá Svá znamení. A On věru slyšící je a jasnozřivý.","translator":"Preklad I. Hrbek"},{"aya":"002","id":2031,"locale":"cs","sura":"017","text":"A darovali jsme Mojžíšovi Písmo a učinili jsme je pro dítka Izraele vedením řkouce: \"Nevezmete sobě vedle Mne nikoho jiného za ochránce,","translator":"Preklad I. Hrbek"},{"aya":"003","id":2032,"locale":"cs","sura":"017","text":"ó potomci těch, jež nesli jsme v arše s Noem, jenž služebníkem byl Naším vděčným!\"","translator":"Preklad I. Hrbek"},{"aya":"004","id":2033,"locale":"cs","sura":"017","text":"A stanovili jsme v Písmu o dítkách Izraele toto: \"Podvakrát naplníte zemi pohoršením a vyniknete velkým povznesením.","translator":"Preklad I. Hrbek"},{"aya":"005","id":2034,"locale":"cs","sura":"017","text":"A až dostaví se splnění slibu prvního, vyšleme proti vám služebníky Své strašnou mocí vládnoucí a ti mezi příbytky vaše proniknou; slib ten se věru uskuteční.","translator":"Preklad I. Hrbek"},{"aya":"006","id":2035,"locale":"cs","sura":"017","text":"Potom vám opět dáme dosáhnout úspěchu proti nim a rozmnožíme vás v majetcích i v synech a početnějším houfem vás učiníme.","translator":"Preklad I. Hrbek"},{"aya":"007","id":2036,"locale":"cs","sura":"017","text":"Konáte-li dobro, sami pro sebe tak činíte, a konáte-li špatné, proti sobě tak činíte. A až se vyplní slib druhý, pošleme na vás služebníky, aby vás poznamenali na tvářích a aby pronikli do chrámu, stejně jako tam vnikli poprvé, a aby zničili vše, čeho se zmocní, úplným zničením.","translator":"Preklad I. Hrbek"}],"metadata":{"itemsPerPage":7,"pages":16,"nextPage":"/cs/s017-2.json"}}