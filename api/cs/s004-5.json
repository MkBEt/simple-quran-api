{"results":[{"aya":"029","id":522,"locale":"cs","sura":"004","text":"Vy, kteří věříte! Nepohlcujte si vzájemně majetky své podvodným způsobem; jiné je, jde-li o obchod na základě vzájemného souhlasu; a nepřivozujte si smrt! A věru Bůh je vůči vám slitovný.","translator":"Preklad I. Hrbek"},{"aya":"030","id":523,"locale":"cs","sura":"004","text":"A kdokoliv tak učiní jako přestupek a nespravedlivě, toho věru ohněm sežehneme - a to je pro Boha nadmíru snadné!","translator":"Preklad I. Hrbek"},{"aya":"031","id":524,"locale":"cs","sura":"004","text":"Jestliže se vystříháte těžkých hříchů, které jsou vám zakázány, věru vám vymažeme vaše špatné skutky a uvedeme vás do ráje uvedením čestným.","translator":"Preklad I. Hrbek"},{"aya":"032","id":525,"locale":"cs","sura":"004","text":"Nechovejte touhu po tom, čím Bůh vyznamenal některé z vás před jinými! Mužům dostane se části z toho, co si vysloužili, a ženám se také dostane části z toho, co si vysloužily. A proste Boha o část přízně Jeho, vždyť Bůh zná dobře všechny věci.","translator":"Preklad I. Hrbek"},{"aya":"033","id":526,"locale":"cs","sura":"004","text":"A každému jsme určili dědice, mající právo na to, co zůstavil: rodiče, blízké příbuzné a ty, s nimiž spojeni jste přísahou. Všem z nich dejte podíl jejich! Bůh věru je svědkem všeho.","translator":"Preklad I. Hrbek"},{"aya":"034","id":527,"locale":"cs","sura":"004","text":"Muži zaujímají postavení nad ženami proto, že Bůh dal přednost jedněm z vás před druhými, a proto, že muži dávají z majetků svých (ženám). A ctnostné ženy jsou pokorně oddány a střeží skryté kvůli tomu, co Bůh nařídil střežit. A ty, jejichž neposlušnosti se obáváte, varujte a vykažte jim místa na spaní a bijte je! Jestliže vás jsou však poslušny, nevyhledávejte proti nim důvody! A Bůh věru je vznešený, veliký.","translator":"Preklad I. Hrbek"},{"aya":"035","id":528,"locale":"cs","sura":"004","text":"A obáváte-li se rozvratu mezi oběma, povolejte rozhodčího z jeho rodiny a rozhodčího z její rodiny. A přejí-li si oba manželé usmíření, Bůh mezi nimi zařídí shodu, neboť Bůh je vševědoucí a dobře zpraven.","translator":"Preklad I. Hrbek"}],"metadata":{"itemsPerPage":7,"pages":26,"previousPage":"/cs/s004-4.json","nextPage":"/cs/s004-6.json"}}