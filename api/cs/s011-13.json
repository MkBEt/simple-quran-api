{"results":[{"aya":"085","id":1558,"locale":"cs","sura":"011","text":"Lide můj, měřte a važte naprosto spravedlivě a nepoškozujte v ničem lidi a nepůsobte na zemi zlo šíříce pohoršení!","translator":"Preklad I. Hrbek"},{"aya":"086","id":1559,"locale":"cs","sura":"011","text":"Dobrota Boží je pro vás lepší, jste-li věřící, a já nejsem věru nad vámi strážcem žádným.\"","translator":"Preklad I. Hrbek"},{"aya":"087","id":1560,"locale":"cs","sura":"011","text":"Odpověděli: \"Šu´ajbe, nařizuje ti snad modlitba tvá, abychom opustili to, co otcové naši uctívali, anebo abychom přestali nakládat s majetkem svým, jak chceme? Tys přece jinak člověk mírný a rozvážný!\"","translator":"Preklad I. Hrbek"},{"aya":"088","id":1561,"locale":"cs","sura":"011","text":"I pravil Šu´ajb: \"Lide můj, což nevidíte, že mám jasný důkaz od Pána svého a že mi uštědřil od Sebe obživu překrásnou? Já nechci se s vámi příti o to, co vám zakazuji, já pouze chci, abyste se polepšili, pokud jsem toho schopen, a úspěch můj jen od Boha závisí, na Něj se spoléhám a k Němu se kajícně obracím.","translator":"Preklad I. Hrbek"},{"aya":"089","id":1562,"locale":"cs","sura":"011","text":"Lide můj, nechť odpor váš vůči mně na vás neuvalí hřích, abyste nebyli postiženi tím, co již postihlo lid Noemův či lid Lotův nebo lid Sálihův - a lid Lotův není od vás příliš vzdálen!","translator":"Preklad I. Hrbek"},{"aya":"090","id":1563,"locale":"cs","sura":"011","text":"Pána svého o odpuštění proste a pokání před Ním čiňte? vždyť Pán můj slitovný je i láskyplný!\"","translator":"Preklad I. Hrbek"},{"aya":"091","id":1564,"locale":"cs","sura":"011","text":"Odpověděli: \"Šu´ajbe, chápeme jen málo z toho, co říkáš, avšak vidíme věru, žes slabý mezi námi, a nebýt rodu tvého, věru bychom tě ukamenovali, neboť nejsi vůči nám příliš mocný.\"","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s011-12.json","nextPage":"/cs/s011-14.json"}}