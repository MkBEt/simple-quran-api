{"results":[{"aya":"043","id":1516,"locale":"cs","sura":"011","text":"I odpověděl: \"Uchýlím se na horu, jež před vodou mne zachrání.\" I zvolal Noe: \"Nezachrání se dnes nikdo před rozkazem Božím kromě toho, nad nimž se slitoval.\" A rozdělily je vlny a syn jeho byl mezi utopenými.","translator":"Preklad I. Hrbek"},{"aya":"044","id":1517,"locale":"cs","sura":"011","text":"A bylo řečeno: \"Země, pohlť vodu svou! Nebe, zadrž déšť!\" I opadla voda, rozkaz byl splněn a loď uvízla na hoře al-Džúdí. Pak bylo řečeno: \"Pryč s lidem nespravedlivým!\"","translator":"Preklad I. Hrbek"},{"aya":"045","id":1518,"locale":"cs","sura":"011","text":"A zvolal Noe k Pánu svému a řekl: \"Pane, syn můj zajisté patřil k rodině mé a slib Tvůj je věru pravdivý a Tys ze soudců nejspravedlnější.\"","translator":"Preklad I. Hrbek"},{"aya":"046","id":1519,"locale":"cs","sura":"011","text":"Pravil Bůh: \"Noe, on ani k rodině tvé nepatřil, vždyť konání jeho bylo nesprávné. A nežádej ode Mne to, o čem vědění nemáš, a napomínám tě, abys nebyl jedním z pošetilých!\"","translator":"Preklad I. Hrbek"},{"aya":"047","id":1520,"locale":"cs","sura":"011","text":"Noe odpověděl: \"Pane můj, utíkám se k Tobě, abych se již více netázal na to, o čem vědění nemám. A jestliže mi neodpustíš a neslituješ se nade mnou, budu věru patřit mezi ty, kdož ztrátu utrpěli.\"","translator":"Preklad I. Hrbek"},{"aya":"048","id":1521,"locale":"cs","sura":"011","text":"A bylo řečeno: \"Noe, vystup z lodi, provázen pozdravem od Nás, a požehnání budiž s tebou i s národy, jež jsou s tebou; a jsou národy, jimž uštědříme užívání života pozemského a jichž se potom dotkne od Nás trest bolestný.\"","translator":"Preklad I. Hrbek"},{"aya":"049","id":1522,"locale":"cs","sura":"011","text":"A toto je jedna ze zvěstí skrytých, které ti dáváme jako zjevení a které ani ty, ani lid tvůj jste před tím neznali. Buď tedy trpělivý, vždyť bohabojným patří konec šťastný!","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s011-6.json","nextPage":"/cs/s011-8.json"}}