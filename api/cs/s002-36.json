{"results":[{"aya":"246","id":253,"locale":"cs","sura":"002","text":"Cožpak jsi neviděl velmože z dítek Izraele, když po Mojžíšově smrti pravili jednomu z proroků svých: \"Ustanov mezi námi krále, abychom mohli bojovat na stezce Boží!\" I odvětil: \"Možná, že až vám bude předepsáno bojovat, vy bojovat nebudete!\" Odpověděli: \"A proč bychom neměli bojovat na stezce Boží, když jsme byli vyhnáni ze sídel svých i od synů svých?\" Avšak když jim bylo předepsáno bojovat, obrátili se zády s výjimkou několika málo z nich. A Bůh dobře zná nespravedlivé.","translator":"Preklad I. Hrbek"},{"aya":"247","id":254,"locale":"cs","sura":"002","text":"A řekl jim prorok jejich: \"Bůh vám posílá Saula (Talút) jako krále.\" Pravili: \"Jak by nám tento mohl vládnout, když my máme větší nárok na vládu než on, jenž nemá dostatek majetku?\" Odvětil: \"Bůh jej pro vás vyvolil a obohatil jej ve vědění i v síle tělesné. Bůh dává vládu Svou tomu, komu chce, a Bůh je nesmírný, vševědoucí.\"","translator":"Preklad I. Hrbek"},{"aya":"248","id":255,"locale":"cs","sura":"002","text":"I pravil jim prorok jejich: \"Věru znamením vlády jeho bude to, že přijde k vám schránka úmluvy, v níž je bezpečí od Pána vašeho a ostatky toho, co zanechala rodina Mojžíšova a rodina Árónova, a ponesou ji andělé. A bude to pro vás věru znamení, jste-li věřící!\"","translator":"Preklad I. Hrbek"},{"aya":"249","id":256,"locale":"cs","sura":"002","text":"A když Saul vytáhl s vojsky, pravil jim: \"Bůh vás bude zkoušet u jedné řeky. Ten, kdo z ní se napije, patřit k mým nebude; ale ten, kdo z ní neokusí, ten bude patřit k mým kromě těch, kdož napijí se z dlaně.\" A napili se z ní všichni kromě malého počtu. Když pak Saul a ti, kdož s ním uvěřili, přešli přes ni, zvolali: \"Nemáme dnes sílu k boji proti Goliášovi a vojskům jeho!\" Avšak ti, kdož pevně byli přesvědčeni o setkání svém s Bohem, vykřikli: \"Kolikrát již nepočetné oddíly zvítězily nad početnějšími z dovolení Božího, vždyť Bůh je věru na straně trpělivých!\"","translator":"Preklad I. Hrbek"},{"aya":"250","id":257,"locale":"cs","sura":"002","text":"A když vytáhli proti Goliášovi a vojskům jeho, zvolali: \"Pane náš, dodej nám vytrvalosti a zpevni paty naše a pomoz nám k vítězství nad lidem nevěřícím!\"","translator":"Preklad I. Hrbek"},{"aya":"251","id":258,"locale":"cs","sura":"002","text":"A zahnali je na útěk z dovolení Božího a David zabil Goliáše a Bůh dal mu pak moc královskou i moudrost a naučil jej tomu, čemu chtěl. A kdyby Bůh nechránil mezi lidmi jedny před druhými, věru by země dospěla do záhuby, však Bůh je pln laskavosti k lidstvu veškerému.","translator":"Preklad I. Hrbek"},{"aya":"252","id":259,"locale":"cs","sura":"002","text":"Toto jsou znamení Boží a sdělili jsme ti je spolu s pravdou, neboť tys věru jedním z poslů.","translator":"Preklad I. Hrbek"}],"metadata":{"itemsPerPage":7,"pages":41,"previousPage":"/cs/s002-35.json","nextPage":"/cs/s002-37.json"}}