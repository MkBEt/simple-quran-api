{"results":[{"aya":"050","id":1646,"locale":"cs","sura":"012","text":"A poručil král: \"Přiveďte ho!\" Když přišel posel k Josefovi, řekl mu tento: \"Vrať se k pánu svému a zeptej se ho, jaké byly záměry těch žen, jež ruce si pořezaly. Pán můj o úkladech jejich dobře ví.\"","translator":"Preklad I. Hrbek"},{"aya":"051","id":1647,"locale":"cs","sura":"012","text":"Král pak otázal se těch žen: \"Jaké byly vaše úmysly, když Josefa jste sváděly?\" Odpověděly: \"Chraň nás Bůh, my nic špatného o něm nevíme.\" A žena velmožova řekla: \"Nyní pravda jasně vystoupila, byla jsem to já, která jej sváděla, a on věru mezi pravdomluvné patří.\"","translator":"Preklad I. Hrbek"},{"aya":"052","id":1648,"locale":"cs","sura":"012","text":"\"A tak je to, aby věděl, že jsem jej neoklamal ohledně skrytého a že Bůh nepřivede úklad proradných ke zdaru.","translator":"Preklad I. Hrbek"},{"aya":"053","id":1649,"locale":"cs","sura":"012","text":"Netvrdím, že duše má je nevinná, vždyť věru duše neustále nabádá ke špatnostem, pokud se Pán můj neslituje - a Pán můj věru je odpouštějící, slitovný.\"","translator":"Preklad I. Hrbek"},{"aya":"054","id":1650,"locale":"cs","sura":"012","text":"I pravil král: \"Přiveďte mi jej, já hodlám si jej pro sebe podržet!\" A když s ním promluvil, prohlásil: \"Ode dneška budeš mít u nás postavení vysoké i důvěru.\"","translator":"Preklad I. Hrbek"},{"aya":"055","id":1651,"locale":"cs","sura":"012","text":"I odpověděl Josef: \"Pověř mne správou nad sýpkami země, neb já strážce jsem pečlivý a moudrý.\"","translator":"Preklad I. Hrbek"},{"aya":"056","id":1652,"locale":"cs","sura":"012","text":"A takto jsme upevnili Josefovo postavení v zemi té a mohl se usadit, kdekoli se mu zachtělo. A my zahrnujeme milosrdenstvím Svým, koho chceme, a nedovolíme, aby se ztratila odměna těm, kdož dobro konají.","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s012-7.json","nextPage":"/cs/s012-9.json"}}