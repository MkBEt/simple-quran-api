{"results":[{"aya":"008","id":4280,"locale":"cs","sura":"042","text":"Kdyby Bůh chtěl, učinil by vás věru národem jediným, avšak On uvádí do milosrdenství Svého, koho chce, zatímco nespravedliví nebudou mít ochránce ani pomocníka.","translator":"Preklad I. Hrbek"},{"aya":"009","id":4281,"locale":"cs","sura":"042","text":"Naopak, oni si vzali ochránce jiné vedle Něho, ačkoliv Bůh jediným je ochráncem. On mrtvé oživuje a všemocný je nad každou věcí.","translator":"Preklad I. Hrbek"},{"aya":"010","id":4282,"locale":"cs","sura":"042","text":"A ať již na cokoliv máte různé názory, rozsouzení toho patří Bohu. \"Takový je Bůh, Pán můj, na Něho spoléhám a k Němu se kajícně obracím.","translator":"Preklad I. Hrbek"},{"aya":"011","id":4283,"locale":"cs","sura":"042","text":"Stvořitel nebes a země, jenž učinil vám manželky vaše z vás samých a stvořil zvířata v párech, a tím vás rozmnožuje. A není nic, co by podobné Mu bylo a On slyšící je i jasnozřivý.","translator":"Preklad I. Hrbek"},{"aya":"012","id":4284,"locale":"cs","sura":"042","text":"On klíče k nebesům i zemi má a On hojně uštědřuje obživu, komu chce, i odměřuje ji, komu chce - On o každé věci je vševědoucí.\"","translator":"Preklad I. Hrbek"},{"aya":"013","id":4285,"locale":"cs","sura":"042","text":"On vám uzákonil jako náboženství to, co kdysi uložil Noemu - a to, co jsme vnukli tobě a co jsme uložili i Abrahamovi, Mojžíšovi a Ježíšovi: \"Dodržujte náboženské úkony a nerozštěpujte se ohledně jich!\" Jak nesnesitelné je pro modloslužebníky to, k čemu je vyzýváš! Bůh si k tomu vybírá, koho chce, a vede k tomu toho, kdo kajícně se k Němu obrací.","translator":"Preklad I. Hrbek"},{"aya":"014","id":4286,"locale":"cs","sura":"042","text":"A rozštěpily se národy předchozí teprve poté, co dostalo se jim vědění, kvůli vzájemné nevraživosti. A kdyby nebylo slova, jež již dříve přišlo od Pána o lhůtě stanovené, bylo by mezi nimi již rozsouzeno. A věru ti, kdož po nich Písmo zdědili, v hlubokých pochybnostech o něm byli.","translator":"Preklad I. Hrbek"}],"metadata":{"itemsPerPage":7,"pages":8,"previousPage":"/cs/s042.json","nextPage":"/cs/s042-3.json"}}