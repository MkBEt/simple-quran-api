{"results":[{"aya":"092","id":1327,"locale":"cs","sura":"009","text":"ani proti těm, kteří k tobě přijdou, abys jim opatřil jízdní zvíře, a když ty jim řekneš: \"Nenalézám žádné zvíře, na něž bych vás posadil\", odvrátí se s očima, z nichž kanou slzy ze zármutku, že nenalezli nic, čím by přispěli.","translator":"Preklad I. Hrbek"},{"aya":"093","id":1328,"locale":"cs","sura":"009","text":"Avšak je důvod proti těm, kdož tě žádají o dovolení neúčastnit se, ačkoliv jsou bohatí. Zalíbilo se jim, že byli s těmi, kdož zůstali vzadu, a Bůh již zapečetil srdce jejich, aniž o tom vědí.","translator":"Preklad I. Hrbek"},{"aya":"094","id":1329,"locale":"cs","sura":"009","text":"A budou se vám vymlouvat, až se k nim navrátíte. Rci: \"Nevymlouvejte se, nevěříme vám! Bůh nám již sdělil o vás zprávu a Bůh a posel Jeho uvidí činy vaše a potom budete navráceni k Tomu, jenž zná nepoznatelné i všeobecně známé a On vám oznámí, co jste vlastně dělali.\"","translator":"Preklad I. Hrbek"},{"aya":"095","id":1330,"locale":"cs","sura":"009","text":"A budou vám přísahat při Bohu, až se k nim navrátíte, abyste se od nich vzdálili. Odvraťte se tedy od nich, neboť jsou to špinavci a jejich příbytkem bude peklo v odměnu za to, co si vysloužili.","translator":"Preklad I. Hrbek"},{"aya":"096","id":1331,"locale":"cs","sura":"009","text":"A budou vás zapřísahat, abyste v nich opět nalezli zalíbení; jestliže vy v nich snad opět naleznete zalíbení, Bůh věru nenalezne zalíbení v lidu hanebníků.","translator":"Preklad I. Hrbek"},{"aya":"097","id":1332,"locale":"cs","sura":"009","text":"Kočovní Arabové jsou nejhorší v nevěře a v pokrytectví a nejvíce nakloněni přehlížet omezení, jež Bůh seslal poslu Svému. A Bůh je vševědoucí, moudrý.","translator":"Preklad I. Hrbek"},{"aya":"098","id":1333,"locale":"cs","sura":"009","text":"A jsou mezi kočovnými Araby ti, kteří pokládají příspěvky své za pokutu a vyčkávají, až postihne vás obrat ke špatnému. Je ať postihne obrat ke špatnému! A Bůh je slyšící, vševědoucí.","translator":"Preklad I. Hrbek"}],"metadata":{"itemsPerPage":7,"pages":19,"previousPage":"/cs/s009-13.json","nextPage":"/cs/s009-15.json"}}