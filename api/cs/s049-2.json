{"results":[{"aya":"008","id":4620,"locale":"cs","sura":"049","text":"díky laskavosti a dobrodiní Božímu. A Bůh je vševědoucí, moudrý.","translator":"Preklad I. Hrbek"},{"aya":"009","id":4621,"locale":"cs","sura":"049","text":"Bojují-li mezi sebou dvě skupiny věřících, usmiřte je! A činí-li jedna skupina z těch dvou bezpráví druhé, bojujte proti těm, kdo činí bezpráví, dokud se před rozkazem Božím neskloní! A když se skloní, usmiřte obě strany spravedlivě a buďte nestranní, neboť Bůh věru miluje ty, kdož jsou nestranní!","translator":"Preklad I. Hrbek"},{"aya":"010","id":4622,"locale":"cs","sura":"049","text":"Věřící jsou si přece bratry; usmiřujte tedy oba bratry své a buďte bohabojní - snad dostane se vám smilování!","translator":"Preklad I. Hrbek"},{"aya":"011","id":4623,"locale":"cs","sura":"049","text":"Vy, kteří věříte! Nechť neposmívají se jedni lidé druhým, možná že tito jsou lepší než oni! A nechť jedny ženy se neposmívají druhým, možná že tyto jsou lepší než ony! Neurážejte se vzájemně a nenazývejte se přezdívkami! A jak hnusný je název \"hanebník\" poté, co byla přijata víra! A ti, kdož se nebudou kát, jsou věru nespravedliví!","translator":"Preklad I. Hrbek"},{"aya":"012","id":4624,"locale":"cs","sura":"049","text":"Vy, kteří věříte! Střezte se přílišného podezřívání druhých, vždyť některá podezření jsou hříchem! Nevyzvídejte a nepomlouvejte se vzájemně! Což si někdo z vás přeje jíst maso bratra svého mrtvého - vždyť by vám to bylo odporné! Buďte bohabojní, neboť Bůh věru je blahovolný ke kajícníku a slitovný.","translator":"Preklad I. Hrbek"},{"aya":"013","id":4625,"locale":"cs","sura":"049","text":"Lidé, věru jsme vás stvořili z muže a ženy a učinili jsme z vás národy a kmeny, abyste se vzájemně poznali. Avšak nejvznešenější z vás před Bohem je ten, kdo je nejbohabojnější - a Bůh je vševědoucí a dobře zpravený.","translator":"Preklad I. Hrbek"},{"aya":"014","id":4626,"locale":"cs","sura":"049","text":"A říkají kočovní Arabové: \"Uvěřili jsme!\" Rci: \"Neuvěřili jste! Spíše řekněte:, Přistoupili jsme k islámu!?, neboť víra ještě nevešla do srdcí vašich. Budete-li poslouchat Boha a posla Jeho, On věru nedopustí, aby ztratilo se něco ze skutků vašich, vždyť Bůh je odpouštějící, slitovný!\"","translator":"Preklad I. Hrbek"}],"metadata":{"itemsPerPage":7,"pages":3,"previousPage":"/cs/s049.json","nextPage":"/cs/s049-3.json"}}