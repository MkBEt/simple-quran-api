{"results":[{"aya":"071","id":2419,"locale":"cs","sura":"020","text":"I řekl Faraón: \"Jak to, že jste v něj uvěřili, dříve než jsem vám to dovolil. On zřejmě je vaším mistrem, jenž kouzlům vás naučil. Dám vám useknout vaše ruce pravé a nohy levé a dám vás ukřižovat na kmeny palmové. Pak poznáte, kdo z nás je v trestání silnější a vytrvalejší!\"","translator":"Preklad I. Hrbek"},{"aya":"072","id":2420,"locale":"cs","sura":"020","text":"Odpověděli: \"Nedáme ti přednost před tím, čeho se nám dostalo z jasných důkazů, ani před tím, jenž nás stvořil. Rozhodni to, o čem chceš rozhodovat, avšak můžeš rozhodovat jen o věcech tohoto života pozemského.","translator":"Preklad I. Hrbek"},{"aya":"073","id":2421,"locale":"cs","sura":"020","text":"Uvěřili jsme v Pána svého, aby nám odpustil naše hříchy a kouzelnictví, k němuž jsi nás ty donutil. A Bůh je lepší a trvalejší!","translator":"Preklad I. Hrbek"},{"aya":"074","id":2422,"locale":"cs","sura":"020","text":"A věru pro toho, kdo k Pánu svému jako hříšník přijde, je peklo určeno, v němž ani nezemře, ani žít nebude,","translator":"Preklad I. Hrbek"},{"aya":"075","id":2423,"locale":"cs","sura":"020","text":"zatímco těm, kdož k Němu jako věřící přicházejí a zbožné skutky vykonali, těm hodnosti nejvyšších se dostane,","translator":"Preklad I. Hrbek"},{"aya":"076","id":2424,"locale":"cs","sura":"020","text":"zahrad Edenu, pod nimiž řeky tekou a v nichž nesmrtelní budou. A taková je odměna těch, kdož se očišťují!\"","translator":"Preklad I. Hrbek"},{"aya":"077","id":2425,"locale":"cs","sura":"020","text":"A vnukli jsme Mojžíšovi: \"Vydej se za noci na cestu se služebníky Mými a proraz jim cestu suchou v moři a stíháni se neboj a strach neměj!\"","translator":"Preklad I. Hrbek"}],"metadata":{"itemsPerPage":7,"pages":20,"previousPage":"/cs/s020-10.json","nextPage":"/cs/s020-12.json"}}