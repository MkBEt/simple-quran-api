{"results":[{"aya":"057","id":1958,"locale":"cs","sura":"016","text":"A dávají Bohu - sláva Jemu - dcery, zatímco sami mají to, po čem toužili.","translator":"Preklad I. Hrbek"},{"aya":"058","id":1959,"locale":"cs","sura":"016","text":"Když však je někomu z nich oznámeno narození dcery, tu zachmuří se černě jeho tvář a je naplněn zlostí,","translator":"Preklad I. Hrbek"},{"aya":"059","id":1960,"locale":"cs","sura":"016","text":"skrývá se před lidmi pro hanbu toho, co bylo mu oznámeno, a neví, zda pro potupu svou si dítě ponechat má, či zakopat je do země. Což nejsou hnusná jejich rozhodnutí?","translator":"Preklad I. Hrbek"},{"aya":"060","id":1961,"locale":"cs","sura":"016","text":"Ti, kdož nevěří v život budoucí, představují příklad nejhorší, zatímco Bůh představuje příklad nejvznešenější - a On věru mocný je i moudrý.","translator":"Preklad I. Hrbek"},{"aya":"061","id":1962,"locale":"cs","sura":"016","text":"Kdyby Bůh trestal lidi za nespravedlnost jejich, nezůstal by na zemi tvor živý, avšak On dává jim odklad do lhůty stanovené; a až vyprší lhůta jejich, nezadrží ji ni o hodinu ani ji neuspíší.","translator":"Preklad I. Hrbek"},{"aya":"062","id":1963,"locale":"cs","sura":"016","text":"Oni přidávají Bohu to, čím sami opovrhují, a jazyky jejich lež hlásají, když prohlašují, že dostane se jim překrásné odměny; však pochyby není, že údělem jejich oheň bude pekelný a že budou opuštěni.","translator":"Preklad I. Hrbek"},{"aya":"063","id":1964,"locale":"cs","sura":"016","text":"Při Bohu, již před tebou jsme vyslali k národům posly své, však satan jim zkrášlil jejich počínání a přítelem jejich je nyní; a pro ně určen je trest bolestný.","translator":"Preklad I. Hrbek"}],"metadata":{"itemsPerPage":7,"pages":19,"previousPage":"/cs/s016-8.json","nextPage":"/cs/s016-10.json"}}