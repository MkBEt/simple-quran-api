{"results":[{"aya":"141","id":930,"locale":"cs","sura":"006","text":"A On je ten, jenž dává vyrůst zahradám s révou podepřenou i nepodepřenou loubím; i palmám datlovým, i obilí dávající mu stravu rozličnou, i olivovníkům a granátovým jabloním podobným i nepodobným. Požívejte z plodů jejich, když dozrají, a rozdávejte z nich podíl patřičný v den sklizně jejich, avšak nebuďte marnotratní, neboť Bůh nemiluje marnotratné.","translator":"Preklad I. Hrbek"},{"aya":"142","id":931,"locale":"cs","sura":"006","text":"A mezi dobytčaty jsou ta, jež nosí břemena, a jiná pro koberce. Pojídejte z toho, co vám Bůh uštědřil, a nechoďte ve stopách satana, jenž pro vás je nepřítelem zjevným!","translator":"Preklad I. Hrbek"},{"aya":"143","id":932,"locale":"cs","sura":"006","text":"A je pro vás osm dobytčat v párech: z ovcí dva a z koz také dva. Rci: \"Zakázal snad On samce obou či samice anebo to, co skrývají lůna samic obou druhů? Sdělte mi to se znalostí, jste-li pravdomluvní!\"","translator":"Preklad I. Hrbek"},{"aya":"144","id":933,"locale":"cs","sura":"006","text":"A z velbloudů dva a ze skotu dva. Rci: \"Zakázal snad On samce obou či samice anebo to, co skrývají lůna samic obou druhů? Či byli jste svědky toho, když Bůh vám to nařídil?\" Kdo je nespravedlivější než ten, který si o Bohu lži vymýšlí, aby tak svedl lidi bez jakéhokoliv vědění? A Bůh věru nepovede lid nespravedlivý.","translator":"Preklad I. Hrbek"},{"aya":"145","id":934,"locale":"cs","sura":"006","text":"Rci: \"Nenalézám v tom, co bylo mi vnuknuto, jiný zákaz pro toho, kdo jí, než zákaz mršiny nebo krve prolité či vepřového masa, neboť to je nečisté a hanebné, a dále to, co bylo zasvěceno jinému než Bohu. Však kdo byl donucen to jísti, aniž po tom toužil či přestupníkem byl, pak Pán tvůj věru je odpouštějící, slitovný.\"","translator":"Preklad I. Hrbek"},{"aya":"146","id":935,"locale":"cs","sura":"006","text":"Těm, kdož vyznávají víru židovskou, jsme zakázali všechna zvířata mající drápy; a ze skotu a ovcí jsme jim zakázali tuk kromě toho, jejž mají v hřbetech či ve vnitřnostech nebo jenž smíšen je s kostmi. Takto jsme je odměnili za jejich vzpurnost - a My zajisté jsme spravedliví.","translator":"Preklad I. Hrbek"},{"aya":"147","id":936,"locale":"cs","sura":"006","text":"Prohlašují-li tě za lháře, rci: \"Pán váš sice vládne nesmírným milosrdenstvím, avšak přísnost Jeho nebude odvrácena od lidu hříšného.\"","translator":"Preklad I. Hrbek"}],"metadata":{"itemsPerPage":7,"pages":24,"previousPage":"/cs/s006-20.json","nextPage":"/cs/s006-22.json"}}