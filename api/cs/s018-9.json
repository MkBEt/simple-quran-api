{"results":[{"aya":"057","id":2197,"locale":"cs","sura":"018","text":"A kdo nespravedlivější je než ten, jenž při zmínce o znameních Pána svého se od nich odvrací a zapomíná na to, co ruce jeho předtím konaly? A srdce jejich jsme pokryli clonou, aby mu neporozuměli, a uši jejich jsme ucpali hluchotou. A i kdybys je k cestě správné vyzval, přece ji nikdy následovat nebudou.","translator":"Preklad I. Hrbek"},{"aya":"058","id":2198,"locale":"cs","sura":"018","text":"Pán tvůj je odpouštějící i pln milosrdenství. Kdyby je chtěl uchvátit za to, co si vysloužili, byl by jim jistě uspíšil trest, avšak mají lhůtu slíbenou a jinde než u Boha útočiště žádné nenajdou.","translator":"Preklad I. Hrbek"},{"aya":"059","id":2199,"locale":"cs","sura":"018","text":"A zahubili jsme obyvatele oněch měst, když stali se nespravedlivými, a stanovili jsme pro záhubu jejich lhůtu slíbenou.","translator":"Preklad I. Hrbek"},{"aya":"060","id":2200,"locale":"cs","sura":"018","text":"A hle, pravil Mojžíš sluhovi svému: \"Neustanu, dokud nedospěji k soutoku dvou moří, i kdybych měl věky celé jíti tomu vstříc.\"","translator":"Preklad I. Hrbek"},{"aya":"061","id":2201,"locale":"cs","sura":"018","text":"A když oba dospěli k soutoku moří dvou, zapomněli na rybu svou, jež dala se svou cestou v moře unikajíc.","translator":"Preklad I. Hrbek"},{"aya":"062","id":2202,"locale":"cs","sura":"018","text":"A když oba ono místo minuli, pravil Mojžíš svému sluhovi: \"Přines nám oběd náš, věru nás únava z této naší cesty potkala.\"","translator":"Preklad I. Hrbek"},{"aya":"063","id":2203,"locale":"cs","sura":"018","text":"Odpověděl: \"Což nevidíš, že když jsme se u skály ukrývali, zapomněl jsem na tu rybu? A jedině satan způsobil, že na ni jsem zapomněl, a nedal mi vzpomenout si na ni a ona na cestu svou v moři se zázračně vydala.\"","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s018-8.json","nextPage":"/cs/s018-10.json"}}