{"results":[{"aya":"001","id":5230,"locale":"cs","sura":"066","text":"Proroku, proč ve snaze uspokojit své ženy zakazuješ to, co Bůh ti dovolil? Vždyť Bůh je odpouštějící, slitovný.","translator":"Preklad I. Hrbek"},{"aya":"002","id":5231,"locale":"cs","sura":"066","text":"Bůh vám uložil, abyste se vyvázali z přísah svých; Bůh ochráncem je vaším a On vševědoucí je i moudrý.","translator":"Preklad I. Hrbek"},{"aya":"003","id":5232,"locale":"cs","sura":"066","text":"Hle, prorok svěřil v tajnosti jedné ze svých žen novinku; když však to oznámila jiné a Bůh mu to odkryl, část z toho sdělil a část si ponechal pro sebe. A když jí to oznámil, zeptala se: \"Kdo ti to sdělil?\" I odpověděl: \"Sdělil mi to vševědoucí, dobře zpravený.\"","translator":"Preklad I. Hrbek"},{"aya":"004","id":5233,"locale":"cs","sura":"066","text":"Jestliže se obě kajícně obrátíte k Bohu... a srdce vaše se již odchýlila, avšak budete-li se mu společně protivit, tedy Bůh věru je ochráncem jeho, i Gabriel a každý spravedlivý z věřících a andělé jsou nadto pomocníky jeho.","translator":"Preklad I. Hrbek"},{"aya":"005","id":5234,"locale":"cs","sura":"066","text":"Jestliže se s vámi rozvede, možná že mu Bůh pak dá v náhradu manželky lepší, než jste vy, odevzdané do vůle Jeho, věřící, pokorně oddané, kajícné, Boha uctívající a slavící, ať již předtím vdané či panny.","translator":"Preklad I. Hrbek"},{"aya":"006","id":5235,"locale":"cs","sura":"066","text":"Vy, kteří věříte! Střezte sebe i rodiny své před ohněm, jehož palivem budou lidé a kamení. Na něj dohlížejí andělé přísní a silní, kteří se neodváží neuposlechnout Boha v ničem, co jim přikázal, a vykonají vše, co jim bylo poručeno.","translator":"Preklad I. Hrbek"},{"aya":"007","id":5236,"locale":"cs","sura":"066","text":"\"Vy, kteří jste neuvěřili, nevymlouvejte se dnes! Dostává se vám jen odměny za to, co jste dělali.\"","translator":"Preklad I. Hrbek"}],"metadata":{"itemsPerPage":7,"pages":2,"nextPage":"/cs/s066-2.json"}}