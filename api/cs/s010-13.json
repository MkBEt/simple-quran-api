{"results":[{"aya":"085","id":1449,"locale":"cs","sura":"010","text":"Odpověděli: \"Spoléháme se na Boha; Pane náš, nevydávej nás zkouškám národa tyranského,","translator":"Preklad I. Hrbek"},{"aya":"086","id":1450,"locale":"cs","sura":"010","text":"ale zachraň nás z milosrdenství Svého před národem nevěřícím!\"","translator":"Preklad I. Hrbek"},{"aya":"087","id":1451,"locale":"cs","sura":"010","text":"A vnukli jsme Mojžíšovi a bratru jeho: \"Založte pro lid svůj v Egyptě příbytky a učiňte domy své qiblou a dodržujte modlitbu; a oznam věřícím zvěst radostnou!\"","translator":"Preklad I. Hrbek"},{"aya":"088","id":1452,"locale":"cs","sura":"010","text":"Pravil Mojžíš: \"Pane náš, Tys dal Faraónovi a velmožům jeho lesk a bohatství v životě pozemském, aby, Pane náš, sváděli z cesty Tvé. Pane náš, znič bohatství jejich a zatvrď srdce jejich a nechť neuvěří, pokud nespatří trest bolestný!\"","translator":"Preklad I. Hrbek"},{"aya":"089","id":1453,"locale":"cs","sura":"010","text":"I odpověděl Bůh: \"Vyslyšena je prosba vaše; kráčejte oba stezkou přímou a nenásledujte cestu těch, kdož nic nevědí!\"","translator":"Preklad I. Hrbek"},{"aya":"090","id":1454,"locale":"cs","sura":"010","text":"A převedli jsme dítka Izraele přes moře, zatímco Faraón a vojska jeho je pronásledovali nespravedlivě a nenávistně. A nakonec, když postihlo jej utopení, zvolal Faraón: \"Uvěřil jsem, že není božstva kromě toho, v nějž věří dítka Izraele, a já jsem jedním z těch, kdož do vůle Jeho se odevzdali!\"","translator":"Preklad I. Hrbek"},{"aya":"091","id":1455,"locale":"cs","sura":"010","text":"Avšak Bůh pravil: \"Teprve nyní?! Ale předtím jsi byl vzpurný a patřils mezi ty, kdož pohoršení šíří.","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s010-12.json","nextPage":"/cs/s010-14.json"}}