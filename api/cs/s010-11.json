{"results":[{"aya":"071","id":1435,"locale":"cs","sura":"010","text":"Přednes jim zvěst o Noemovi, když řekl lidu svému: \"Lide můj, jestliže je vám nepříjemný můj pobyt mezi vámi a mé připomínky znamení Božích, pak já spoléhám na Boha. Sjednoťte své úmysly i společníky své a kéž vám potom úmysly vaše nezpůsobí starosti! Pak rozhodněte o mně a nenechte mne čekat!","translator":"Preklad I. Hrbek"},{"aya":"072","id":1436,"locale":"cs","sura":"010","text":"Obrátíte-li se zády... nežádal jsem od vás odměnu žádnou, vždyť odměnit mne toliko Bohu náleží a bylo mi přikázáno, abych byl jedním z těch, kdož do vůle Jeho se odevzdávají.\"","translator":"Preklad I. Hrbek"},{"aya":"073","id":1437,"locale":"cs","sura":"010","text":"Oni však jej za lháře prohlásili a zachránili jsme jej i ty, kdož s ním na lodi byli, a učinili jsme je nástupci na zemi. A utopili jsme ty, kdož znamení Naše za lež prohlašovali a pohleď, jaký byl konec těch, jež marně jsme varovali!","translator":"Preklad I. Hrbek"},{"aya":"074","id":1438,"locale":"cs","sura":"010","text":"Po něm jsme vyslali posly jiné k národům jejich a přišli k nim s důkazy jasnými, avšak lidé nebyli schopni uvěřit v to, co předtím za lež prohlásili. A takto My zapečeťujeme srdce přestupníků!","translator":"Preklad I. Hrbek"},{"aya":"075","id":1439,"locale":"cs","sura":"010","text":"Po nich pak jsme vyslali Mojžíše a Áróna s Našimi znameními k Faraónovi a velmožům jeho, avšak ti pýchou se naduli a lidem hříšným byli.","translator":"Preklad I. Hrbek"},{"aya":"076","id":1440,"locale":"cs","sura":"010","text":"A když k nim přišla pravda od Nás vycházející, zvolali: \"Toto je věru jen kouzelnictví zjevné!\"","translator":"Preklad I. Hrbek"},{"aya":"077","id":1441,"locale":"cs","sura":"010","text":"Tu otázal se Mojžíš: \"Jak můžete říkat toto o pravdě, jež k vám přišla? To že je kouzelnictví? Vždyť kouzelníci věru nebudou patřit mezi blažené!\"","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s010-10.json","nextPage":"/cs/s010-12.json"}}