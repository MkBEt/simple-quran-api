{"results":[{"aya":"036","id":1196,"locale":"cs","sura":"008","text":"Ti, kdož nevěří, rozdávají své jmění, aby odvraceli jiné z cesty Boží; a až je úplně rozdají, zbude jim jen zármutek a potom budou poraženi. A ti, kdož neuvěřili, budou v pekle shromážděni,","translator":"Preklad I. Hrbek"},{"aya":"037","id":1197,"locale":"cs","sura":"008","text":"aby Bůh mohl oddělit špatného od dobrého, aby mohl postavit jednoho zlého proti druhému, aby je všechny shromáždil a ujistil v pekle - a to budou ti, kdož ztrátu utrpí.","translator":"Preklad I. Hrbek"},{"aya":"038","id":1198,"locale":"cs","sura":"008","text":"A těm, kdož jsou nevěřící, řekni, že přestanou-li, bude jim odpuštěno to, co se již stalo; jestliže však znovu začnou, pak naplní se obvyklý osud předešlých.","translator":"Preklad I. Hrbek"},{"aya":"039","id":1199,"locale":"cs","sura":"008","text":"Bojujte tedy proti nim, aby už nebylo pokušení k odpadlictví a aby všechno náboženství bylo jen Boží. Jestliže však přestanou, pak Bůh jasně vidí vše, co dělají.","translator":"Preklad I. Hrbek"},{"aya":"040","id":1200,"locale":"cs","sura":"008","text":"A jestliže se obrátí zády, vězte, že Bůh je vaším ochráncem; jak výtečný to ochránce a jak výtečný to pomocník!","translator":"Preklad I. Hrbek"},{"aya":"041","id":1201,"locale":"cs","sura":"008","text":"A vězte, že zmocníte-li se jakékoliv kořisti, náleží z ní jedna pětina Bohu a poslu, příbuzným, sirotkům, nuzným a po cestě Boží jdoucímu, věříte-li v Boha a v to, co jsme seslali služebníku Svému v den spásy, v den, kdy střetla se obě vojska. A Bůh je mocný nade všem věcmi.","translator":"Preklad I. Hrbek"},{"aya":"042","id":1202,"locale":"cs","sura":"008","text":"A hle, byli jste na bližším svahu a oni byli na vzdálenějším svahu a jezdci byli níže pod vámi; a kdybyste si byli umluvili schůzku, věru byste se byli hádali o místo a čas této schůzky, avšak vše se událo tak, aby Bůh rozhodl věc, jež měla být splněna, a aby zahynul ten, kdo zahynul, v souladu s jasným důkazem, a aby zůstal naživu ten, kdo zůstal naživu, v souladu s jasným důkazem. A Bůh je věru slyšící, vševědoucí!","translator":"Preklad I. Hrbek"}],"metadata":{"itemsPerPage":7,"pages":11,"previousPage":"/cs/s008-5.json","nextPage":"/cs/s008-7.json"}}