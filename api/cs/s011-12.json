{"results":[{"aya":"078","id":1551,"locale":"cs","sura":"011","text":"A seběhl se u něho v chvatu lid jeho a oni již dříve činy hnusné páchali a řekl jim Lot: \"Lide můj, zde máte dcery mé, ony jsou pro vás čistší. Bojte se Boha a nezahanbujte mne v hostech mých. Což není mezi vámi jediný muž spravedlivý?\"","translator":"Preklad I. Hrbek"},{"aya":"079","id":1552,"locale":"cs","sura":"011","text":"Zvolali: \"Ty přece víš, že na dcery tvé si žádné nároky neděláme, a ty dobře víš, čeho si žádáme!\"","translator":"Preklad I. Hrbek"},{"aya":"080","id":1553,"locale":"cs","sura":"011","text":"Odpověděl: \"Kéž bych měl dosti síly proti vám, či kéž bych se mohl utéci k opoře mocné!\"","translator":"Preklad I. Hrbek"},{"aya":"081","id":1554,"locale":"cs","sura":"011","text":"Pravili vyslanci: \"Lote, jsme vyslanci Pána tvého a tihle se k tobě nedostanou. Vydej se na cestu s rodinou svou po uplynutí části noci a nikdo z vás nechť se neobrací - jen žena tvá tak učiní, ji postihne to, co i ostatní postihne. A čas pro ně stanovený za jitra nastane, což není již jitro blízko?\"","translator":"Preklad I. Hrbek"},{"aya":"082","id":1555,"locale":"cs","sura":"011","text":"A když přišel rozkaz Náš, obrátili jsme město jejich naruby a dali jsme na ně pršet kamení z hlíny upěchované,","translator":"Preklad I. Hrbek"},{"aya":"083","id":1556,"locale":"cs","sura":"011","text":"u Pána tvého označené - a není to vzdáleno od nespravedlivých.","translator":"Preklad I. Hrbek"},{"aya":"084","id":1557,"locale":"cs","sura":"011","text":"A k Madjanovcům jsme vyslali bratra jejich Šu´ajba a on pravil jim: \"Lide můj, uctívejte Boha a nemějte božstvo vedle Něho. A nedávejte špatné míry a váhy! Já vidím, že v blahobytu si žijete, však obávám se pro vás trestu dne, jenž vše obklopí.","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s011-11.json","nextPage":"/cs/s011-13.json"}}