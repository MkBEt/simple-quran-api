{"results":[{"aya":"008","id":3614,"locale":"cs","sura":"034","text":"Vymyslil si o Bohu lež, či snad je džiny posedlý?\" Nikoliv, těm, kdož nevěří v život budoucí, těm připraven je trest a jsou v dalekém bloudění.","translator":"Preklad I. Hrbek"},{"aya":"009","id":3615,"locale":"cs","sura":"034","text":"Což neviděli, co z nebes a ze země je před nimi a za nimi? Kdybychom chtěli, dali bychom je pohltit zemí anebo bychom na ně dali spadnout kusu oblohy. A věru je v tom znamení pro každého služebníka, jenž pokání činí.","translator":"Preklad I. Hrbek"},{"aya":"010","id":3616,"locale":"cs","sura":"034","text":"A darovali jsme kdysi Davidovi milost Svou řkouce: \"Hory, pějte s ním slávu Boží, a taktéž vy, ptáci!\" A změkčili jsme pro něj železo","translator":"Preklad I. Hrbek"},{"aya":"011","id":3617,"locale":"cs","sura":"034","text":"řkouce: \"Vyráběj dokonalá brnění a rozměřuj dobře řetízkové pancíře!\" - a konejte zbožné skutky, neboť Já jasně vidím, co činíte.","translator":"Preklad I. Hrbek"},{"aya":"012","id":3618,"locale":"cs","sura":"034","text":"A Šalomounovi jsme podrobili vítr; a ranní vítr vane po měsíc celý a večerní vane rovněž celý měsíc. A dali jsme pro něj vytrysknout prameni bronzu tekutého. A jsou mezi džiny někteří, kdož pro něj pracovali z dovolení Pána jeho; a kdo z nich se odchýlí od rozkazu Našeho, tomu dáme ochutnat trestu plamene šlehajícího.","translator":"Preklad I. Hrbek"},{"aya":"013","id":3619,"locale":"cs","sura":"034","text":"A vyráběli pro něj vše, co si přál: chrámy, sochy, poháry velké jako nádrže a kotle pevně zapuštěné. Buďte rodu Davidovu vděční! Jak málo je však vděčných mezi služebníky Mými!","translator":"Preklad I. Hrbek"},{"aya":"014","id":3620,"locale":"cs","sura":"034","text":"A když jsme rozhodli o smrti Šalomounově, upozornilo je na smrt jeho pouze to, že zvíře pozemské jedno sežralo jeho žezla. A když spadl, ukázalo se, že kdyby džinové znali nepoznatelné, nebyli by tak dlouho zůstali v trestu zahanbujícím.","translator":"Preklad I. Hrbek"}],"metadata":{"itemsPerPage":7,"pages":8,"previousPage":"/cs/s034.json","nextPage":"/cs/s034-3.json"}}