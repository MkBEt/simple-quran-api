{"results":[{"aya":"078","id":867,"locale":"cs","sura":"006","text":"A když spatřil vycházející slunce, zvolal: \"Toto je Pán můj, neboť jest největší!\" A když zapadlo, řekl: \"Lide můj, nejsem zodpovědný za to, co k Bohu přidružujete,","translator":"Preklad I. Hrbek"},{"aya":"079","id":868,"locale":"cs","sura":"006","text":"nýbrž obracím se - jako haníf - k tomu, jenž nebesa i zemi stvořil, a nebudu patřit k těm, kdož k Bohu přidružují.\"","translator":"Preklad I. Hrbek"},{"aya":"080","id":869,"locale":"cs","sura":"006","text":"A hádal se s ním lid jeho, ale on pravil: \"Chcete se přít se mnou o Bohu, když On mne již na správnou cestu uvedl? Nemám strach z toho, co k Němu přidružujete, leda bude-li si to Bůh přát. Pán můj ve vědění Svém všechny věci objímá - což nebudete o tom uvažovat?","translator":"Preklad I. Hrbek"},{"aya":"081","id":870,"locale":"cs","sura":"006","text":"Jak bych se bál toho, co k Němu přidružujete, když vy sami se nebojíte přidružovat k Bohu to, k čemu vám On neseslal žádné oprávnění? Která z obou těchto stran má větší nárok na bezpečí, odpovězte, víte-li!","translator":"Preklad I. Hrbek"},{"aya":"082","id":871,"locale":"cs","sura":"006","text":"Ti, kdož uvěřili a nepotřísnili víru svou nespravedlností, ti jsou v bezpečí a po správné cestě kráčejí.\"","translator":"Preklad I. Hrbek"},{"aya":"083","id":872,"locale":"cs","sura":"006","text":"A toto jsou důkazy Naše, jež dali jsme Abrahamovi proti lidu jeho. My pak povyšujeme na stupních, koho chceme, a Pán tvůj je věru moudrý, vševědoucí.","translator":"Preklad I. Hrbek"},{"aya":"084","id":873,"locale":"cs","sura":"006","text":"A darovali jsme Abrahamovi Izáka a Jakuba a vedli jsme oba cestou pravou; a již předtím jsme tak vedli Noema a z potomstva jeho Davida, Šalomouna, Jóba, Josefa, Mojžíše a Áróna. A takto My odměňujeme ty, kdož dobré konají.","translator":"Preklad I. Hrbek"}],"metadata":{"itemsPerPage":7,"pages":24,"previousPage":"/cs/s006-11.json","nextPage":"/cs/s006-13.json"}}