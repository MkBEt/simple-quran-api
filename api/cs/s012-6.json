{"results":[{"aya":"036","id":1632,"locale":"cs","sura":"012","text":"A spolu s ním přišli do vězení dva mladící a jeden z nich prohlásil: \"Viděl jsem se ve snu, jak víno vytlačuji.\" A druhý pravil: \"Viděl jsem se ve snu, jak nesu na hlavě chleby, z nichž klovou ptáci. Sděl nám, Josefe, výklad toho, neb vidíme, že patříš mezi lidi dobro konající.\"","translator":"Preklad I. Hrbek"},{"aya":"037","id":1633,"locale":"cs","sura":"012","text":"I odpověděl: \"Předtím než dostanete stravu, jež vám je dávána, sdělím vám výklad toho, dříve než ony sny se uskuteční. A toto je to, čemu mne naučil Pán můj, a opustil jsem náboženství lidí, kteří v Boha nevěří a život posmrtný popírají.","translator":"Preklad I. Hrbek"},{"aya":"038","id":1634,"locale":"cs","sura":"012","text":"Pak následoval jsem náboženství předků svých, Abrahama, Izáka a Jakuba. A nehodí se pro nás, abychom cokoliv k Bohu přidružovali a v tom milost Boží je k nám i lidem, však mnozí lidé jsou nevděční.","translator":"Preklad I. Hrbek"},{"aya":"039","id":1635,"locale":"cs","sura":"012","text":"Přátelé moji vězeňští, jsou snad rozdělení páni lepší než Bůh jediný, vše podmaňující?","translator":"Preklad I. Hrbek"},{"aya":"040","id":1636,"locale":"cs","sura":"012","text":"Ti, které uctíváte vedle Něho, nejsou leč jména, jež dali jste jim vy i otcové vaši, a Bůh ohledně nich neseslal žádné zplnomocnění. Rozhodnutí náleží jedině Bohu a On poručil, abyste neuctívali nikoho kromě Něho. A to je náboženství neměnné, však většina lidí to neví.","translator":"Preklad I. Hrbek"},{"aya":"041","id":1637,"locale":"cs","sura":"012","text":"Přátelé moji vězeňští, jeden z vás bude napájet pána svého vínem, a pokud o druhého jde, ten bude ukřižován a ptáci mu budou klovat do hlavy. A rozhodnuta je již věc, o níž jste žádali dobrozdání.\"","translator":"Preklad I. Hrbek"},{"aya":"042","id":1638,"locale":"cs","sura":"012","text":"A řekl tomu, o němž se domníval, že bude zachráněn: \"Zmiň se o mně pánu svému!\" Však satan způsobil, že zapomněl vzpomenout Pána svého, a Josef zůstal několik let ve vězení.","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s012-5.json","nextPage":"/cs/s012-7.json"}}