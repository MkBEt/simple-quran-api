{"results":[{"aya":"036","id":529,"locale":"cs","sura":"004","text":"Ctěte Boha a nepřidružujte k Němu nic! Chovejte se vlídně k rodičům, příbuzným, sirotkům, chudým, sousedovi pokrevně spřízněnému i cizímu, příteli ze sousedství a jdoucímu po cestě Boží a těm, jimiž vládne vaše pravice! Bůh věru nemiluje ty, kdož jsou domýšliví a vychloubační,","translator":"Preklad I. Hrbek"},{"aya":"037","id":530,"locale":"cs","sura":"004","text":"ani ty, kdož jsou lakomí a lidem lakotu nařizují a skrývají to, co Bůh jim uštědřil ze Své přízně. A připravili jsme pro nevěřící trest ponižující.","translator":"Preklad I. Hrbek"},{"aya":"038","id":531,"locale":"cs","sura":"004","text":"A nemiluje ty, kdož rozdávají ze svého jmění na odiv lidem a nevěří ani v Boha, ani v soudný den. A ten, jemuž je satan přítelem, ten špatného má přítele!","translator":"Preklad I. Hrbek"},{"aya":"039","id":532,"locale":"cs","sura":"004","text":"Co by je to bylo stálo, kdyby byli uvěřili v Boha a v den soudný a rozdávali z toho, co jim Bůh uštědřil? A Bůh o nich dobře ví!","translator":"Preklad I. Hrbek"},{"aya":"040","id":533,"locale":"cs","sura":"004","text":"Bůh věru neošidí nikoho ani o váhu prášku jediného, a jde-li o skutek dobrý, oplatí jej dvojnásobně a sám od Sebe dá odměnu nesmírnou.","translator":"Preklad I. Hrbek"},{"aya":"041","id":534,"locale":"cs","sura":"004","text":"A jak jim bude, až z národa každého přivedeme svědka jednoho a přivedeme také tebe jako svědka proti těmto?","translator":"Preklad I. Hrbek"},{"aya":"042","id":535,"locale":"cs","sura":"004","text":"V ten den si budou přáteli, kdož neuvěřili a posla neuposlechli, aby se nad nimi slehla země, avšak neskryjí před Bohem událost žádnou!","translator":"Preklad I. Hrbek"}],"metadata":{"itemsPerPage":7,"pages":26,"previousPage":"/cs/s004-5.json","nextPage":"/cs/s004-7.json"}}