{"results":[{"aya":"015","id":4233,"locale":"cs","sura":"041","text":"Pokud se ´Ádovců týká, ti pyšně po zemi chodili, aniž právo na to měli, a říkali: \"Kdo silnější je než my mocí svou?\" Což neviděli, že Bůh, jenž je stvořil, daleko silnější než oni je mocí? A přitom popírali ještě znamení Naše.","translator":"Preklad I. Hrbek"},{"aya":"016","id":4234,"locale":"cs","sura":"041","text":"A vyslali jsme proti nim vichřici svištivou ve dnech neblahých, abychom jim dali okusit trest zahanbující v tomto životě pozemském, však trest života budoucího ještě více zahanbující bude a pomoci se jim nedostane.","translator":"Preklad I. Hrbek"},{"aya":"017","id":4235,"locale":"cs","sura":"041","text":"A pokud pak se Thamúdovců týká, těm dali jsme správné vedení, však oni více slepotu než vedení milovali a zasáhlo je hromobití trestu potupného za to, co si vysloužili.","translator":"Preklad I. Hrbek"},{"aya":"018","id":4236,"locale":"cs","sura":"041","text":"A zachránili jsme ty, kdož uvěřili a Boha se báli.","translator":"Preklad I. Hrbek"},{"aya":"019","id":4237,"locale":"cs","sura":"041","text":"A v den, kdy nepřátelé Boží budou u ohně pekelného shromážděni, budou na skupiny rozděleni,","translator":"Preklad I. Hrbek"},{"aya":"020","id":4238,"locale":"cs","sura":"041","text":"a když pak k němu přijdou, bude proti nim svědčit sluch a zrak i kůže jejich o tom, co činili.","translator":"Preklad I. Hrbek"},{"aya":"021","id":4239,"locale":"cs","sura":"041","text":"A zeptají se kůží svých: \"Proč proti nám svědčíte?\" I odvětí: \"Bůh, jenž věci každé promluvit dává, nám slovo udělil a On poprvé vás stvořil a k Němu budete navráceni.","translator":"Preklad I. Hrbek"}],"metadata":{"itemsPerPage":7,"pages":8,"previousPage":"/cs/s041-2.json","nextPage":"/cs/s041-4.json"}}