{"results":[{"aya":"092","id":99,"locale":"cs","sura":"002","text":"Vždyť věru přišel k vám Mojžíš s jasnými znameními, a přesto jste si za jeho nepřítomnosti vzali tele a stali jste se nespravedlivými.","translator":"Preklad I. Hrbek"},{"aya":"093","id":100,"locale":"cs","sura":"002","text":"A hle, uzavřeli jsme přece s vámi úmluvu a vztyčili nad vámi horu řkouce: \"Přidržujte se toho, co jsme vám dali, co nejpevněji a poslouchejte! I řekli: \"Slyšeli jsme a neuposlechli jsme.\" A byla srdce jejich napojena teletem za nevíru jejich. Rci: \"Jak hnusné je to, co přikazuje vám víra vaše, jste-li věřící.\"","translator":"Preklad I. Hrbek"},{"aya":"094","id":101,"locale":"cs","sura":"002","text":"Rci: \"Je-li příbytek poslední u Boha vyhrazen jen pro vás a ne pro ostatní lidi, pak žádejte si smrt, jste-li pravdomluvní!\"","translator":"Preklad I. Hrbek"},{"aya":"095","id":102,"locale":"cs","sura":"002","text":"Však oni o to nikdy nepožádají kvůli tomu, co ruce jejich dříve spáchaly. A Bůh dobře zná nespravedlivé.","translator":"Preklad I. Hrbek"},{"aya":"096","id":103,"locale":"cs","sura":"002","text":"Vskutku pak shledáš, že jsou to lidé, kteří nejvíce touží po životě, ba více než modloslužebníci; některý z nich by si přál, aby život jeho trval tisíc let. Avšak ani kdyby tak dlouho živ byl, neodvrátilo by to od něho trest - vždyť Bůh jasně zří, co dělají!","translator":"Preklad I. Hrbek"},{"aya":"097","id":104,"locale":"cs","sura":"002","text":"Rci: \"Kdo je nepřítelem Gabriela... neboť on seslal - z dovolení Božího - do srdce tvého zjevení jako potvrzení pravdivosti poselství i jako správné vedení i zvěst radostnou pro věřící.","translator":"Preklad I. Hrbek"},{"aya":"098","id":105,"locale":"cs","sura":"002","text":"Ten, kdo je nepřítelem Boha a andělů a poslů Jeho a Gabriela a Michaela... vždyť i Bůh je nepřítelem nevěřících!\"","translator":"Preklad I. Hrbek"}],"metadata":{"itemsPerPage":7,"pages":41,"previousPage":"/cs/s002-13.json","nextPage":"/cs/s002-15.json"}}