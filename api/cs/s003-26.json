{"results":[{"aya":"176","id":469,"locale":"cs","sura":"003","text":"Nermuť se pro ty, kdož do nevěrectví se řítí, vždyť oni ničím Bohu neuškodí; Bůh nehodlá dát jim podíl v životě budoucím, leč připravil pro ně trest nesmírný.","translator":"Preklad I. Hrbek"},{"aya":"177","id":470,"locale":"cs","sura":"003","text":"Ti, kdož koupili nevěrectví za víru, v ničem nemohou uškodit Bohu a je očekává trest bolestný.","translator":"Preklad I. Hrbek"},{"aya":"178","id":471,"locale":"cs","sura":"003","text":"Nechť si ti, kdož nevěří, nemyslí, že odklad, který jsme jim povolili, je pro ně dobrý; povolili jsme jim odklad jen proto, aby hříchy své ještě rozmnožili, a je očekává trest zahanbující.","translator":"Preklad I. Hrbek"},{"aya":"179","id":472,"locale":"cs","sura":"003","text":"A Bůh není takový, aby ponechal věřící v tom stavu, v jakém jste, až do doby, kdy rozdělí špatného od dobrého. A Bůh nehodlá vás seznámit s nepoznatelným, nýbrž vybírá si, koho chce ze Svých poslů. Věřte v Boha a posly Jeho, neboť budete-li věřit a bát se Boha, dostane se vám odměny nesmírné.","translator":"Preklad I. Hrbek"},{"aya":"180","id":473,"locale":"cs","sura":"003","text":"Nechť ti, kdož lakotí s tím, co jim Bůh uštědřil z laskavosti Své, se nedomnívají, že je to pro ně lepší; naopak, je to pro ně horší. A budou mít okolo šíjí v den zmrtvýchvstání to, s čím lakotili - a Bohu připadne dědictví nebes a země a Bůh je dobře zpraven o všem, co děláte.","translator":"Preklad I. Hrbek"},{"aya":"181","id":474,"locale":"cs","sura":"003","text":"Bůh věru slyšel řeči těch, kdož hovořili: \"Bůh je chudý, zatímco my jsme bohatí!\" A zapíšeme si dobře slova jejich i jejich bezprávné zabíjení proroků a pak jim řekneme: \"Ochutnejte trestu spalujícího","translator":"Preklad I. Hrbek"},{"aya":"182","id":475,"locale":"cs","sura":"003","text":"za to, co ruce vaše předtím konaly!\" A Bůh věru není nespravedlivý ke služebníkům Svým.","translator":"Preklad I. Hrbek"}],"metadata":{"itemsPerPage":7,"pages":29,"previousPage":"/cs/s003-25.json","nextPage":"/cs/s003-27.json"}}