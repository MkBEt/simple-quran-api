{"results":[{"aya":"036","id":705,"locale":"cs","sura":"005","text":"A věru ti, kteří neuvěřili, i kdyby měli všechno, co na zemi je, a ještě něco podobného navíc, a nabízeli to, aby se tím vykoupili z trestu dne zmrtvýchvstání, nebylo by to od nich přijato a pro ně určen je trest bolestný.","translator":"Preklad I. Hrbek"},{"aya":"037","id":706,"locale":"cs","sura":"005","text":"Budou si přát, aby mohli vyjít z ohně pekelného, avšak nikdy z něho nevyjdou, neboť je očekává trest trvalý.","translator":"Preklad I. Hrbek"},{"aya":"038","id":707,"locale":"cs","sura":"005","text":"Zloději a zlodějce utněte ruce jejich v odplatu za to, co provedli, a jako varovný příklad od Boha! A Bůh je mocný, moudrý.","translator":"Preklad I. Hrbek"},{"aya":"039","id":708,"locale":"cs","sura":"005","text":"Však kdo se kajícně obrátí poté, co dopustil se nepravosti, a polepší se, tomu Bůh věru odpustí. A Bůh zajisté je odpouštějící, slitovný.","translator":"Preklad I. Hrbek"},{"aya":"040","id":709,"locale":"cs","sura":"005","text":"Což nevíš, že Bohu náleží království na nebesích i na zemi a že On trestá, koho chce, a odpouští, komu chce? A Bůh je všech věcí mocen.","translator":"Preklad I. Hrbek"},{"aya":"041","id":710,"locale":"cs","sura":"005","text":"Posle, nermuť se kvůli těm, kdož předhánějí se v nevěrectví! Ti patří k těm, kdož říkají ústy svými \"Uvěřili jsme!\", zatímco v srdcích svých neuvěřili, a k těm, kdož vyznávají židovství a horlivě naslouchají lžím a naslouchají i lidem jiným, kteří k tobě nepřicházejí. Oni přemísťují slova z jejich míst říkajíce: \"Jestliže je vám toto dáno, přijměte to, avšak není-li vám to dáno, dejte si pozor!\" A koho Bůh chce uvést v pokušení, tomu ty ničím u Boha nepomůžeš. A to jsou ti, jichž srdce Bůh nehodlá očistit - těm dostane se hanby na tomto světě, zatímco na onom světě je očekává trest nesmírný.","translator":"Preklad I. Hrbek"},{"aya":"042","id":711,"locale":"cs","sura":"005","text":"Naslouchají lžím a pohlcují to, co neprávem získali. Přijdou-li k tobě, pak mezi nimi buď rozsuď, anebo se od nich odvrať! Odvrátíš-li se od nich, nemohou ti nikterak uškodit, však budeš-li soudit, suď mezi nimi spravedlivě, neboť Bůh věru miluje spravedlivé.","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s005-5.json","nextPage":"/cs/s005-7.json"}}