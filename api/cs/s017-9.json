{"results":[{"aya":"057","id":2086,"locale":"cs","sura":"017","text":"Ti, které vzývají, sami prostředek hledají, jak co nejvíce se přiblížit k Pánu svému, v milost Jeho doufajíce a trestu Jeho se obávajíce, neboť Pána tvého trest je věru obav hodný.","translator":"Preklad I. Hrbek"},{"aya":"058","id":2087,"locale":"cs","sura":"017","text":"A nebylo města bezbožného, jež bychom nebyli zahubili či trestem strašným nepotrestali přede dnem zmrtvýchvstání; a takto je to napsáno v Knize původní.","translator":"Preklad I. Hrbek"},{"aya":"059","id":2088,"locale":"cs","sura":"017","text":"A zabránilo nám v tom, abychom znamení seslali, leda to, že národy dávné za lež je prohlašovaly. A Thamúdovcům jsme velbloudici jako ukázku znamení dali, však bezbožně s ní nakládali. A My znamení Svá jen pro postrašení sesíláme.","translator":"Preklad I. Hrbek"},{"aya":"060","id":2089,"locale":"cs","sura":"017","text":"A hle, pravili jsme ti: \"Pán tvůj objímá lidi (ve vševědoucnosti své)!\" A učinili jsme vidění, jež jsme ti ukázali, jen pokušením pro lidi a taktéž i strom prokletý v Koránu. My strach jim naháníme, však to jen jejich vzpurnost velkou posiluje.","translator":"Preklad I. Hrbek"},{"aya":"061","id":2090,"locale":"cs","sura":"017","text":"A hle, pravili jsme k andělům: \"Padněte na zem před Adamem!\" I padli všichni kromě Iblíse, jenž řekl: \"Mám padnout na zem před tím, jehož jsi z hlíny stvořil?","translator":"Preklad I. Hrbek"},{"aya":"062","id":2091,"locale":"cs","sura":"017","text":"Vidíš tohoto, jehož jsi poctil více než mne? Dáš-li mi odklad až do dne zmrtvýchvstání, já věru zkrotím potomstvo jeho všechno kromě několika málo!\"","translator":"Preklad I. Hrbek"},{"aya":"063","id":2092,"locale":"cs","sura":"017","text":"I řekl Bůh: \"Odejdi! A kdo z nich tě bude následovat, tomu peklo bude odměnou bohatou.","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s017-8.json","nextPage":"/cs/s017-10.json"}}