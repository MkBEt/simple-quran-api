{"results":[{"aya":"043","id":1278,"locale":"cs","sura":"009","text":"Kéž ti Bůh odpustí (proroku)! Proč jsi jim dovolil zůstat stranou, dříve než se ti stalo jasným, kdo jsou pravdomluvní, a než jsi poznal, kdo jsou lháři?","translator":"Preklad I. Hrbek"},{"aya":"044","id":1279,"locale":"cs","sura":"009","text":"Ti, kdož věří v Boha a v den soudný, nežádají tě o dovolení bojovat majetky a osobami svými; a Bůh dobře zná bohabojné.","translator":"Preklad I. Hrbek"},{"aya":"045","id":1280,"locale":"cs","sura":"009","text":"Však žádají tě o dovolení vyhnout se boji jenom ti, kdož nevěří v Boha a v den soudný; jejich srdce jsou naplněna pochybností a jsou v pochybnostech svých zmítáni.","translator":"Preklad I. Hrbek"},{"aya":"046","id":1281,"locale":"cs","sura":"009","text":"Kdyby byli chtěli vytáhnout do boje, věru by byli činili nějaké přípravy, avšak Bohu se zhnusilo, aby vytáhli, a dal jim zlenivěti a bylo jim řečeno: \"Zůstaňte sedět doma se sedícími!\"","translator":"Preklad I. Hrbek"},{"aya":"047","id":1282,"locale":"cs","sura":"009","text":"Kdyby byli vytáhli s vámi, byli by jen rozmnožili vaše potíže a byli by zaseli mezi vámi nesvár, snažíce se vás svést k neposlušnosti. A jsou mezi vámi někteří, kdož horlivě jim naslouchají, avšak Bůh dobře zná nespravedlivé.","translator":"Preklad I. Hrbek"},{"aya":"048","id":1283,"locale":"cs","sura":"009","text":"A již dříve usilovali, aby vznikl rozkol, a převraceli věci pro tebe, až vyšla pravda najevo a objevil se rozkaz Boží, přestože se jim to nelíbilo.","translator":"Preklad I. Hrbek"},{"aya":"049","id":1284,"locale":"cs","sura":"009","text":"A jsou mezi nimi někteří, kdož říkají: \"Dovol mi neúčastnit se a neuváděj mne v pokušení!\" Což však již neupadli do pokušení? A věru peklo již obklopuje nevěřící.","translator":"Preklad I. Hrbek"}],"metadata":{"itemsPerPage":7,"pages":19,"previousPage":"/cs/s009-6.json","nextPage":"/cs/s009-8.json"}}