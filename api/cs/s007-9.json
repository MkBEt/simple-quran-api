{"results":[{"aya":"057","id":1011,"locale":"cs","sura":"007","text":"A On je ten, jenž větry vysílá jako poselství radostné, zvěstující milosrdenství Jeho. Když potom jsou obtíženy mračny těžkými, ženeme je nad krajinu mrtvou a sesíláme z nich vodu, jejíž pomocí dáváme vyrůst všem druhům plodů. A stejně tak dáme vyjíti mrtvým z jejich hrobů - snad si to připomenete!","translator":"Preklad I. Hrbek"},{"aya":"058","id":1012,"locale":"cs","sura":"007","text":"Z dobré země vyrůstají rostliny v hojnosti z dovolení Pána jejího, zatímco ve špatné rostou jen řídce - a takto činíme srozumitelnými znamení Naše pro lid vděčný.","translator":"Preklad I. Hrbek"},{"aya":"059","id":1013,"locale":"cs","sura":"007","text":"A již kdysi jsme vyslali Noema k lidu jeho; i pravil jim: \"Lide můj, uctívejte Boha a nemějte žádné božstvo jiné kromě Něho! Já se věru pro vás obávám trestu dne strašného!\"","translator":"Preklad I. Hrbek"},{"aya":"060","id":1014,"locale":"cs","sura":"007","text":"Však velmoži z lidu jeho řekli: \"My vidíme, žes věru upadl do bludu zjevného.\"","translator":"Preklad I. Hrbek"},{"aya":"061","id":1015,"locale":"cs","sura":"007","text":"I pravil: \"Lide můj, já nejsem v bludu, já posel jsem Pána lidstva veškerého","translator":"Preklad I. Hrbek"},{"aya":"062","id":1016,"locale":"cs","sura":"007","text":"a předávám vám poselství Pána svého, udílím vám radu dobrou a vím od Boha to, co vy nevíte.","translator":"Preklad I. Hrbek"},{"aya":"063","id":1017,"locale":"cs","sura":"007","text":"Jste snad překvapeni, že se vám dostalo připomenutí od Pána vašeho prostřednictvím muže z vás, aby vás varoval a abyste byli bohabojní - snad se nad vámi smiluje.","translator":"Preklad I. Hrbek"}],"metadata":{"itemsPerPage":7,"pages":30,"previousPage":"/cs/s007-8.json","nextPage":"/cs/s007-10.json"}}