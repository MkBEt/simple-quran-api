{"results":[{"aya":"155","id":1109,"locale":"cs","sura":"007","text":"A vybral Mojžíš mezi lidem svým sedmdesát mužů pro schůzku Námi stanovenou. A když je postihlo zemětřesení, zvolal: \"Pane můj, kdybys byl chtěl, byl bys je zahubil již dříve a mne s nimi. Hodláš nás zahubit kvůli tomu, co učinili hlupáci mezi námi? Vždyť je to jen Tvé pokušení, jímž dáváš zbloudit, komu chceš, a jímž také vedeš toho, koho chceš! Tys ochráncem naším, odpusť nám a slituj se nad námi, vždyť Tys nejlepší z odpouštějících!","translator":"Preklad I. Hrbek"},{"aya":"156","id":1110,"locale":"cs","sura":"007","text":"A zapiš pro nás na tomto i na onom světě jen dobré, vždyť my jsme židovské víry kvůli Tobě!\" I odpověděl Pán: \"Trest Můj postihne toho, koho Já chci, ale milosrdenství Mé objímá všechny věci; Já zapíši dobré těm, kdož bohabojní jsou a dávají almužnu, a těm, kdož uvěřili ve znamení Naše,","translator":"Preklad I. Hrbek"},{"aya":"157","id":1111,"locale":"cs","sura":"007","text":"a těm, kdož následují posla, proroka neučeného, jehož naleznou oznámeného jim v Tóře a Evangeliu a který jim přikazuje vhodné a zakazuje zavrženíhodné, který jim dovoluje pokrmy výtečné a zakazuje jim škodlivé a snímá z nich tíživé povinnosti a pouta, jež je tíží. A věru ti, kdož v něj uvěří a podpoří jej a budou následovat světlo, jež bylo s ním sesláno, ti budou blažení!\"","translator":"Preklad I. Hrbek"},{"aya":"158","id":1112,"locale":"cs","sura":"007","text":"Rci: \"Lidé, já věru jsem poslem Božím k vám všem vyslaným od toho, jemuž náleží království na nebesích i na zemi. Není božstva kromě Něho a On je ten, jenž život i smrt dává. Věřte tedy v Boha a posla Jeho, proroka neučeného, jenž věří v Boha a Jeho slova, a následujte jej - snad se octnete na cestě správné!\"","translator":"Preklad I. Hrbek"},{"aya":"159","id":1113,"locale":"cs","sura":"007","text":"A mezi lidem Mojžíšovým jest obec, jež pravdou se řídí a podle ní spravedlivě jedná.","translator":"Preklad I. Hrbek"},{"aya":"160","id":1114,"locale":"cs","sura":"007","text":"A rozdělili jsme je na dvanáct kmenů - obcí. A vnukli jsme Mojžíšovi, když lid jeho jej žádal o napojení: \"Udeř holí do skály!\" A vytrysklo ze skály dvanáct pramenů a všichni lidé věděli, kde mají pít. A zastínili jsme je mračnem a seslali jsme z něho manu a křepelky. \"Jezte z pokrmů výtečných, jež jsme vám uštědřili!\" Ale oni neukřivdili nám, nýbrž ukřivdili jen sami sobě!","translator":"Preklad I. Hrbek"},{"aya":"161","id":1115,"locale":"cs","sura":"007","text":"A hle, bylo jim řečeno: \"Obývejte toto město a jezte z plodů jeho, kdekoliv chcete, a říkejte:, Odpuštění!? a vstupujte do brány sklánějíce se! Tehdy vám odpustíme vaše hříchy a rozmnožíme těm, kdož dobré konají.\"","translator":"Preklad I. Hrbek"}],"metadata":{"itemsPerPage":7,"pages":30,"previousPage":"/cs/s007-22.json","nextPage":"/cs/s007-24.json"}}