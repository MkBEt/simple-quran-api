{"results":[{"aya":"029","id":36,"locale":"cs","sura":"002","text":"On je ten, jenž pro vás stvořil vše, co na zemi je, potom se k nebi obrátil a v sedmi nebesích je vyrovnal. On věru všech věcí je znalý.","translator":"Preklad I. Hrbek"},{"aya":"030","id":37,"locale":"cs","sura":"002","text":"Hle, Pán tvůj k andělům pravil: \"Umístím na zemi náměstka!\" I řekli: \"Chceš tam ustanovit někoho, kdo pohoršení na ní bude šířit a krev na ní prolévat, zatímco my slávu Tvou pějeme a svatost Tvou prohlašujeme?\" Pravil: \"Já věru znám to, co vy neznáte!\"","translator":"Preklad I. Hrbek"},{"aya":"031","id":38,"locale":"cs","sura":"002","text":"A naučil Adama jména všechna, potom je předvedl andělům a řekl: \"Sdělte mi jména těchto, jste-li pravdomluvní!\"","translator":"Preklad I. Hrbek"},{"aya":"032","id":39,"locale":"cs","sura":"002","text":"\"Sláva Tobě,\" řekli, \"my máme vědění jen o tom, čemus nás Ty naučil, neboť Tys jediný vševědoucí, moudrý!\"","translator":"Preklad I. Hrbek"},{"aya":"033","id":40,"locale":"cs","sura":"002","text":"Pravil: \"Adame, sděl jim jména toho všeho!\" A když jim sdělil ta jména, pravil Bůh: \"Neřekl jsem vám, že znám nepoznatelné na nebesích i na zemi a že znám dobře i to, co najevo dáváte, i to, co skrýváte?\"","translator":"Preklad I. Hrbek"},{"aya":"034","id":41,"locale":"cs","sura":"002","text":"A když řekli jsme andělům: \"Padněte na zem před Adamem!\", tu padli všichni kromě Iblíse, jenž to odmítl, zpychl a stal se jedním z nevěřících.","translator":"Preklad I. Hrbek"},{"aya":"035","id":42,"locale":"cs","sura":"002","text":"I pravili jsme: \"Adame, obývej s manželkou svou zahradu tuto! Jezte z ní podle libosti, kdekoliv se vám zachce, avšak nepřibližujte se k tomuto stromu, abyste se nestali nespravedlivými!\"","translator":"Preklad I. Hrbek"}],"metadata":{"itemsPerPage":7,"pages":41,"previousPage":"/cs/s002-4.json","nextPage":"/cs/s002-6.json"}}