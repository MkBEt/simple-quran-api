{"results":[{"aya":"120","id":909,"locale":"cs","sura":"006","text":"Vystříhejte se hříchu, ať skrytého či zjevného, neboť ti, kdož pášou hříchy, budou odměněni za to, co si vysloužili.","translator":"Preklad I. Hrbek"},{"aya":"121","id":910,"locale":"cs","sura":"006","text":"Nepojídejte z toho, nad čím nebylo proneseno jméno Boží, neboť to věru je hanebnost! Satani vskutku budou našeptávat stoupencům svým, aby se s vámi hádali, však uposlechnete-li je, věru budete modloslužebníky.","translator":"Preklad I. Hrbek"},{"aya":"122","id":911,"locale":"cs","sura":"006","text":"Zdaž ten, jenž mrtev byl a jehož jsme oživili a jemuž jsme světlo dali, aby s ním kráčel mezi lidmi, je roven tomu, kdo v temnotách dlí, z nichž východiska není? A takto bylo zkrášleno nevěřícím to, co prováděli.","translator":"Preklad I. Hrbek"},{"aya":"123","id":912,"locale":"cs","sura":"006","text":"A takto jsme v každém městě umístili velmože jako hříšníky, aby tam úklady chystali; však neobelstí nikoho leda sebe samé, aniž o tom mají tušení.","translator":"Preklad I. Hrbek"},{"aya":"124","id":913,"locale":"cs","sura":"006","text":"A když se jim dostane znamení, říkají: \"Neuvěříme, dokud se nám nedostane toho, čeho se dostalo poslům Božím.\" Leč Bůh ví nejlépe, kam umísťuje poselství Své! Avšak hříšníci budou postiženi ponížením před Bohem i trestem strašným za úklady, jež chystali.","translator":"Preklad I. Hrbek"},{"aya":"125","id":914,"locale":"cs","sura":"006","text":"Koho Bůh chce vést cestou správnou, tomu otevře hruď pro islám; tomu, komu chce dát zbloudit, tomu zúží a uzavře hruď, jako by měl stoupat k nebi. A takto Bůh dává pocítit hněv svůj těm, kdož neuvěřili.","translator":"Preklad I. Hrbek"},{"aya":"126","id":915,"locale":"cs","sura":"006","text":"Toto je stezka Pána tvého přímo vedoucí. A vyložili jsme srozumitelně znamení lidu, který si připomíná.","translator":"Preklad I. Hrbek"}],"metadata":{"itemsPerPage":7,"pages":24,"previousPage":"/cs/s006-17.json","nextPage":"/cs/s006-19.json"}}