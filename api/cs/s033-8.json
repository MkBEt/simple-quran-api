{"results":[{"aya":"050","id":3583,"locale":"cs","sura":"033","text":"Proroku! Dovolili jsme ti manželky tvé, jimž jsi dal obvěnění, a ty, jichž zmocnila se tvá pravice z těch, které ti Bůh dal jako kořist, a dále tvé sestřenice z otcovy strany a tvé sestřenice z matčiny strany, které se s tebou vystěhovaly a každou ženu věřící, jestliže se sama darovala prorokovi, chce-li se s ní prorok oženit - a to je výhradně pro tebe, nikoliv pro ostatní věřící. A víme dobře, co jsme jim již uložili ohledně jejich manželek i těch, jichž zmocnily se pravice jejich, aby na tobě nebylo viny. A Bůh je odpouštějící, slitovný.","translator":"Preklad I. Hrbek"},{"aya":"051","id":3584,"locale":"cs","sura":"033","text":"Odkaž na později tu z nich, kterou chceš, a vezmi k sobě tu, kterou chceš, anebo tu, kterou vyhledáš mezi těmi, které jsi dříve odmítl; a není v tom žádný hřích. A toto je vhodnější pro ochlazení očí jejich, nechť se tedy nermoutí a nechť se radují z toho, cos každé z nich dal. A Bůh dobře ví, co v srdcích je vašich, a Bůh je vševědoucí, blahovolný.","translator":"Preklad I. Hrbek"},{"aya":"052","id":3585,"locale":"cs","sura":"033","text":"A není ti dovoleno po tomto, aby sis vzal jiné ženy ani abys je vyměňoval za manželky jiné, i kdyby se ti líbila krása jejich, kromě těch, jichž zmocnila se pravice tvá. A Bůh na věci všechny dozírá.","translator":"Preklad I. Hrbek"},{"aya":"053","id":3586,"locale":"cs","sura":"033","text":"Vy, kteří věříte! Nevcházejte do domů prorokových, pokud vám to nebude dovoleno, kvůli jídlu, nečekajíce, až bude připravené! Jste-li však vyzváni, vstupte! A když dojíte, rozejděte se a nepouštějte se do důvěrných hovorů, neboť to se dotýká proroka a on se před vámi stydí! Avšak Bůh se nestydí říci pravdu. Když žádáte manželky prorokovy o nějaký předmět, žádejte o to přes závěs, to bude čistší pro srdce vaše i srdce jejich. A není vám dovoleno bolestně se dotýkat posla Božího ani se kdy oženit s manželkami jeho po něm; a to je před Bohem hřích nesmírný.","translator":"Preklad I. Hrbek"},{"aya":"054","id":3587,"locale":"cs","sura":"033","text":"A dáváte-li něco najevo anebo to tajíte, tedy Bůh je věru o každé věci vševědoucí.","translator":"Preklad I. Hrbek"},{"aya":"055","id":3588,"locale":"cs","sura":"033","text":"A není pro manželky prorokovy hříchem, jsou-li viděny otci svými, syny svými, bratry svými, syny bratří svých a syny sester svých nebo ženami jejich a otrokyněmi svými. Nechť jsou bohabojné, vždyť Bůh je věru svědkem věci každé.","translator":"Preklad I. Hrbek"},{"aya":"056","id":3589,"locale":"cs","sura":"033","text":"Bůh i andělé Jeho věru svolávají požehnání na proroka; vy, kteří věříte, modlete se také za něj a svolávejte na něj mír!","translator":"Preklad I. Hrbek"}],"metadata":{"itemsPerPage":7,"pages":11,"previousPage":"/cs/s033-7.json","nextPage":"/cs/s033-9.json"}}