{"results":[{"aya":"001","id":2596,"locale":"cs","sura":"022","text":"Lidé, bojte se Pána svého, neboť otřesy Hodiny budou věcí nesmírnou.","translator":"Preklad I. Hrbek"},{"aya":"002","id":2597,"locale":"cs","sura":"022","text":"V onen den, až ji spatříte, každá kojící opustí dítě, jež kojila, a každá těhotná potratí plod svůj; tehdy uvidíš lidi jako opilé, aniž se opili. Avšak trest Boží bude strašný.","translator":"Preklad I. Hrbek"},{"aya":"003","id":2598,"locale":"cs","sura":"022","text":"Jsou pak mezi lidmi někteří, kdož hádají se o Bohu, aniž něco vědí, a následují každého satana vzpurného.","translator":"Preklad I. Hrbek"},{"aya":"004","id":2599,"locale":"cs","sura":"022","text":"A je psáno o něm, že toho, kdo vezme si jej za ochránce, on věru z cesty svede a dovede ho k trestu plamene šlehajícího.","translator":"Preklad I. Hrbek"},{"aya":"005","id":2600,"locale":"cs","sura":"022","text":"Lidé, jste-li na pochybách ohledně zmrtvýchvstání, vzpomeňte si, že stvořili jsme vás nejdřív z prachu, pak z kapky semene, pak z kapky přilnavé, pak z kousku masa ztvárněného či beztvarého - abychom vám to objasnili. A umisťujeme do lůna to, co chceme, až do lhůty stanovené, potom vás z něho vyvedeme jako kojence, až posléze dosáhnete dospělosti své. A některý z vás je povolán k Pánu dříve a některý z vás je vržen do věku sešlosti, takže neví nic z toho, co dříve již věděl. A vidíš zemi neplodnou, však když na ni sešleme vodu, pohne se a vzedme a dá vyrůst různým druhům rostlin nádherných.","translator":"Preklad I. Hrbek"},{"aya":"006","id":2601,"locale":"cs","sura":"022","text":"A to je proto, že Bůh je vskutku pravda, a proto, že On oživuje mrtvé a je všemocný nad věcí každou","translator":"Preklad I. Hrbek"},{"aya":"007","id":2602,"locale":"cs","sura":"022","text":"a že Hodina přijde a není o ní pochyby žádné a že Bůh vzkřísí ty, kdož v hrobech jsou.","translator":"Preklad I. Hrbek"}],"metadata":{"itemsPerPage":7,"pages":12,"nextPage":"/cs/s022-2.json"}}