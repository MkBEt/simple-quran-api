{"results":[{"aya":"001","id":1236,"locale":"cs","sura":"009","text":"Zproštění od Boha a posla Jeho pro ty z modloslužebníků, s nimiž jste uzavřeli úmluvu:","translator":"Preklad I. Hrbek"},{"aya":"002","id":1237,"locale":"cs","sura":"009","text":"\"Pohybujte se volně po zemi po dobu čtyř měsíců a vězte, že nejste schopni uniknout zásahu Božímu a že Bůh zahanbí nevěřící!\"","translator":"Preklad I. Hrbek"},{"aya":"003","id":1238,"locale":"cs","sura":"009","text":"Provolání od Boha a posla Jeho k lidem v den velké pouti: Bůh a Jeho posel se zříkají závazků vůči modloslužebníkům; jestliže se však kajícně obrátíte, bude to pro vás lepší, jestliže se však odvrátíte zády, vězte, že nejste schopni uniknout zásahu Božímu. A oznam těm, kdož neuvěřili, zvěst radostnou o trestu bolestném!","translator":"Preklad I. Hrbek"},{"aya":"004","id":1239,"locale":"cs","sura":"009","text":"Výjimku tvoří ti modloslužebníci, s nimiž jste uzavřeli úmluvu a kteří vám potom nikterak neškodili a nikomu proti vám nepomáhali. Dodržujte tedy plně vůči nim úmluvu až do vypršení lhůty její, neboť Bůh věru miluje ty, kdož jsou bohabojní.","translator":"Preklad I. Hrbek"},{"aya":"005","id":1240,"locale":"cs","sura":"009","text":"A až uplynou posvátné měsíce, pak zabíjejte modloslužebníky, kdekoliv je najdete, zajímejte je, obléhejte je a chystejte proti nim všemožné nástrahy! Jestliže se však kajícně obrátí, budou dodržovat modlitbu a dávat almužnu, nechte je jít cestou jejich, vždyť Bůh je věru odpouštějící, slitovný.","translator":"Preklad I. Hrbek"},{"aya":"006","id":1241,"locale":"cs","sura":"009","text":"Požádá-li tě některý z modloslužebníků o ochranu, mu ji poskytni - aby mohl slyšet slovo Boží. Potom jej nech dospět do místa pro něj bezpečného; a to je proto, že jsou lidé, kteří nic nevědí.","translator":"Preklad I. Hrbek"},{"aya":"007","id":1242,"locale":"cs","sura":"009","text":"Jak by mohli mít modloslužebníci kromě těch, s nimiž jste uzavřeli úmluvu u Posvátné mešity, úmluvu s Bohem a Jeho poslem? Pokud budou přímí v jednání s vámi, buďte i vy vůči nim přímí, neboť Bůh miluje bohabojné!","translator":"Preklad I. Hrbek"}],"metadata":{"itemsPerPage":7,"pages":19,"nextPage":"/cs/s009-2.json"}}