{"results":[{"aya":"113","id":606,"locale":"cs","sura":"004","text":"A kdyby nebylo přízně Boží vůči tobě a milosti Jeho, věru by byla skupina z nich uvažovala o tom, aby tě zavedla v blud - avšak oni uvedli v blud jen sami sebe a nemohou ti v ničem uškodit. Bůh ti seslal Písmo a moudrost a naučil tě tomu, cos neznal - a přízeň Boží vůči tobě je nesmírná!","translator":"Preklad I. Hrbek"},{"aya":"114","id":607,"locale":"cs","sura":"004","text":"Není nic dobrého ve většině jejich tajných schůzek, leda u toho, kdo přikazuje almužnu či dobré skutky anebo svornost mezi lidmi. A kdo toto činí ve snaze dosíci zalíbení Božího, tomu dáme odměnu nesmírnou.","translator":"Preklad I. Hrbek"},{"aya":"115","id":608,"locale":"cs","sura":"004","text":"A kdo odpadne od posla poté, co mu bylo jasně ukázáno správné vedení, a sleduje pak cestu jinou než věřící, k tomu obrátíme se zády, tak jako on se obrátil, a necháme jej hořet v pekle a jak hnusný je to cíl konečný!","translator":"Preklad I. Hrbek"},{"aya":"116","id":609,"locale":"cs","sura":"004","text":"Bůh neodpustí, je-li k Němu něco přidružováno, ale odpustí vše, co je mimo toto, tomu, komu chce. A kdo přidružuje k Bohu, ten zabloudil zblouděním dalekým.","translator":"Preklad I. Hrbek"},{"aya":"117","id":610,"locale":"cs","sura":"004","text":"A nevzývají vedle Něho nikoho než bytosti ženské a tak vzývají jen satana odbojného,","translator":"Preklad I. Hrbek"},{"aya":"118","id":611,"locale":"cs","sura":"004","text":"jehož Bůh proklel. I řekl satan: \"Věru si vezmu určitou část ze služebníků Tvých","translator":"Preklad I. Hrbek"},{"aya":"119","id":612,"locale":"cs","sura":"004","text":"a dám jim zbloudit a vzbudím v nich vášně a nařídím jim, aby uřezávali uši dobytku, a nařídím jim, aby hyzdili stvoření Boží! \" Ten, kdo si bere satana jako ochránce místo Boha, ten utrpí ztrátu zjevnou.","translator":"Preklad I. Hrbek"}],"metadata":{"itemsPerPage":7,"pages":26,"previousPage":"/cs/s004-16.json","nextPage":"/cs/s004-18.json"}}