{"results":[{"aya":"043","id":2183,"locale":"cs","sura":"018","text":"A neměl čeleď žádnou, jež by mu pomohla kromě Boha, a nedočkal se pomoci.","translator":"Preklad I. Hrbek"},{"aya":"044","id":2184,"locale":"cs","sura":"018","text":"A tady přísluší ochrana jen Bohu skutečnému; a On nejlepší je v odměňování a k nejlepšímu vede konci.","translator":"Preklad I. Hrbek"},{"aya":"045","id":2185,"locale":"cs","sura":"018","text":"A uveď jim podobenství o životě pozemském: podobá se vodě, již sesíláme z nebe a s níž se mísí rostlinstvo země a pak stane se suchou travinou, již větry rozvanou. A Bůh všemocný je nad věcí každou.","translator":"Preklad I. Hrbek"},{"aya":"046","id":2186,"locale":"cs","sura":"018","text":"Majetek a synové jsou života pozemského ozdobou, však zbožné skutky, jež trvalé hodnoty jsou, u Pána tvého lepší odměnu i naději míti budou","translator":"Preklad I. Hrbek"},{"aya":"047","id":2187,"locale":"cs","sura":"018","text":"v den, kdy horám dáme kráčet a kdy uvidíš zemi jak rovinu srovnanou; a tehdy shromáždíme duše všechny, aniž opomineme z nich jedinou.","translator":"Preklad I. Hrbek"},{"aya":"048","id":2188,"locale":"cs","sura":"018","text":"A předvedeni před Pána tvého v řadách budou. \"Teď přišli jste k Nám tak, jak jsme vás poprvé stvořili; a přece jste tvrdili, že neustanovíme pro vás lhůtu žádnou.\"","translator":"Preklad I. Hrbek"},{"aya":"049","id":2189,"locale":"cs","sura":"018","text":"A předložena bude Kniha každého a uvidíš provinilé v obavách z toho, co v ní je obsaženo. A řeknou:,, Běda nám, co je to za knihu, že ani malé, ani velké skutky zaznamenat neopominula?\" A naleznou před sebou vše, co dělali, a neošidí Pán tvůj z nich jediného.","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s018-6.json","nextPage":"/cs/s018-8.json"}}