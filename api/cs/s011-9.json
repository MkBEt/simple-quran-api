{"results":[{"aya":"057","id":1530,"locale":"cs","sura":"011","text":"Jestliže se odvrátíte zády, nevadí, já předal jsem vám již to, s čím poslán jsem byl k vám. Pán můj vás může jiným lidem nahradit, však vy Jemu nikterak nemůžete uškodit; Pán můj je věru strážcem všech věcí.\"","translator":"Preklad I. Hrbek"},{"aya":"058","id":1531,"locale":"cs","sura":"011","text":"A když přišel rozkaz Náš, zachránili jsme Húda a ty, kdož spolu s ním uvěřili, z milosrdenství od Nás přicházejícího a zachránili jsme je od trestu přísného.","translator":"Preklad I. Hrbek"},{"aya":"059","id":1532,"locale":"cs","sura":"011","text":"Tito ´Ádovci popírali znamení Pána svého, vzpírali se poslu Jeho a následovali rozkazu každého tyrana zarputilého.","translator":"Preklad I. Hrbek"},{"aya":"060","id":1533,"locale":"cs","sura":"011","text":"A na tomto světě i v den zmrtvýchvstání doprovázet je bude prokletí. Ó ano, ´Ádovci věru v Pána svého neuvěřili! Ó ano, pryč tedy s ´Ádovci, lidem Húdovým!","translator":"Preklad I. Hrbek"},{"aya":"061","id":1534,"locale":"cs","sura":"011","text":"A k Thamúdovcům jsme vyslali bratra jejich Sáliha, jenž pravil jim: \"Lide můj, uctívejte Boha a nemějte božstvo jiné kromě Něho; On dal vám vzejít ze země a usídlil vás na ní. O odpuštění Jej proste a pokání čiňte, neb Pán můj blízký je a popřeje sluchu prosícím.\"","translator":"Preklad I. Hrbek"},{"aya":"062","id":1535,"locale":"cs","sura":"011","text":"I řekli: \"Sálihu, byls jedním z nás, v něhož jsme dříve naděje své vkládali; chceš nám nyní zakazovat uctívání toho, co již otcové naši uctívali? A máme značné pochybnosti stran toho, k čemu nás vyzýváš.\"","translator":"Preklad I. Hrbek"},{"aya":"063","id":1536,"locale":"cs","sura":"011","text":"Odpověděl: \"Lide můj, co si myslíte? Mám-li jasný důkaz od Pána svého a dostalo-li se mi od Něho milosrdenství, kdo mi tedy proti Němu pomůže, jestliže Jej neuposlechnu? Tím rozmnožili byste jen mou ztrátu!","translator":"Preklad I. Hrbek"}],"metadata":{"itemsPerPage":7,"pages":18,"previousPage":"/cs/s011-8.json","nextPage":"/cs/s011-10.json"}}