{"results":[{"aya":"092","id":2121,"locale":"cs","sura":"017","text":"či dokud nenecháš, jak tvrdíš, spadnout na nás nebe po kusech anebo si nepřivedeš Boha a anděly jako ručitele","translator":"Preklad I. Hrbek"},{"aya":"093","id":2122,"locale":"cs","sura":"017","text":"či pokud nebudeš mít dům se zlatými ozdobami anebo sám nevystoupíš na nebe. A neuvěříme ve vystoupení tvé na nebe, pokud nám z něho nesešleš Knihu, již bychom čísti mohli.\" Odpověz: \"Sláva Pánu mému, což nejsem toliko smrtelníkem a poslem?\"","translator":"Preklad I. Hrbek"},{"aya":"094","id":2123,"locale":"cs","sura":"017","text":"Co brání těmto lidem, aby uvěřili, když se jim dostalo správného vedení, ne-li to, že říkají: \"Cožpak by Bůh vyslal smrtelníka jako posla Svého?\"","translator":"Preklad I. Hrbek"},{"aya":"095","id":2124,"locale":"cs","sura":"017","text":"Odpověz: \"Kdyby na zemi andělé byli a v míru po ní chodili, věru bychom k nim seslali z nebe anděla jako posla Svého.\"","translator":"Preklad I. Hrbek"},{"aya":"096","id":2125,"locale":"cs","sura":"017","text":"Rci: \"Bůh stačí mi jako svědek mezi mnou a vámi, neboť On o služebnících Svých dobře zpraven je a jasně zří je.\"","translator":"Preklad I. Hrbek"},{"aya":"097","id":2126,"locale":"cs","sura":"017","text":"Ten, koho Bůh vede, dobře je veden, však pro ty, jimž zbloudit dal, nenalezneš ochránce mimo Něho. A v den zmrtvýchvstání je shromáždíme plazící se na tvářích, slepé, němé a hluché; útočištěm jejich pak bude peklo, a kdykoliv uhasínat bude, My přidáme více žáru pro ně.","translator":"Preklad I. Hrbek"},{"aya":"098","id":2127,"locale":"cs","sura":"017","text":"Toto odměnou jejich bude za to, že ve znamení Naše nevěřili a říkali: Až staneme se kostmi a prachem, budeme vzkříšeni nějakým novým stvořením?","translator":"Preklad I. Hrbek"}],"metadata":{"itemsPerPage":7,"pages":16,"previousPage":"/cs/s017-13.json","nextPage":"/cs/s017-15.json"}}