{"results":[{"aya":"036","id":1271,"locale":"cs","sura":"009","text":"Zajisté počet měsíců u Boha je dvanáct měsíců, stanovený v Knize Boží v den, kdy stvořil nebesa a zemi. A z nich jsou čtyři měsíce posvátné, a to je náboženství neměnitelné. Proto si v nich nečiňte vzájemně zlé, nýbrž bojujte proti nevěřícím jako jeden muž, tak jako oni bojují proti vám jako jeden muž a vězte, že Bůh stojí na straně bohabojných.","translator":"Preklad I. Hrbek"},{"aya":"037","id":1272,"locale":"cs","sura":"009","text":"Vsunutý měsíc je nadměrné nevěrectví, jímž jsou uváděni v bloudění ti, kdož neuvěřili. V jednom roce prohlašují, že není posvátný, a v druhém roce, že je posvátný, aby to souhlasilo s počtem měsíců, jež Bůh učinil posvátnými, takže dovolují to, co Bůh zakázal. A tak jim byly okrášleny špatné skutky jejich a Bůh nepovede lid nevěřící.","translator":"Preklad I. Hrbek"},{"aya":"038","id":1273,"locale":"cs","sura":"009","text":"Vy, kteří věříte! Co je s vámi, že když je vám řečeno: \"Vytáhněte do boje na cestě Boží!\", jste jako přikováni k zemi? Což se vám líbí více život na tomto než na onom světě? Vždyť užívání života pozemského je nepatrné oproti užívání v životě budoucím!","translator":"Preklad I. Hrbek"},{"aya":"039","id":1274,"locale":"cs","sura":"009","text":"Jestliže nevytáhnete do boje, Bůh vás potrestá trestem bolestným, vystřídá vás národem jiným a nebudete Mu moci v ničem uškodit, neboť Bůh je věru mocný nad každou věcí.","translator":"Preklad I. Hrbek"},{"aya":"040","id":1275,"locale":"cs","sura":"009","text":"Jestliže vy mu nebudete pomáhat, Bůh pomohl mu již dříve, když vyhnali jej nevěřící a když byl jedním ze dvou; a když byli oba skryti v jeskyni, pravil svému příteli: \"Nermuť se, vždyť Bůh je s námi!\" A seslal mu Bůh Svou sakínu a podpořil jej vojsky pro vás neviditelnými a ponížil slova těch, kdož nevěřili, zatímco slovo Boží je nejvyšší - Bůh zajisté je mocný, moudrý.","translator":"Preklad I. Hrbek"},{"aya":"041","id":1276,"locale":"cs","sura":"009","text":"Jděte v boj lehcí i těžcí a bojujte majetky i osobami svými na cestě Boží! A to bude pro vás lepší, jste-li vědoucí.","translator":"Preklad I. Hrbek"},{"aya":"042","id":1277,"locale":"cs","sura":"009","text":"Kdyby to byla záležitost blízká nebo cesta krátká, byli by tě věru následovali, avšak vzdálenost se jim zdála dlouhá, a tak přísahali při Bohu: \"Kdyby nám to bylo možné, byli bychom vskutku vytáhli s vámi!\" A oni takto zahubili sami sebe a Bůh dobře ví, že jsou lháři.","translator":"Preklad I. Hrbek"}],"metadata":{"itemsPerPage":7,"pages":19,"previousPage":"/cs/s009-5.json","nextPage":"/cs/s009-7.json"}}