{"results":[{"aya":"099","id":1053,"locale":"cs","sura":"007","text":"A jsou si jisti před lstí Boží? Nikdo si není před lstí Boží jist, leda lid, jenž ztrátě své jde vstříc!","translator":"Preklad I. Hrbek"},{"aya":"100","id":1054,"locale":"cs","sura":"007","text":"Což nebylo ukázáno těm, kdož zdědili zemi po jejich obyvatelích dřívějších, že kdybychom chtěli, postihli bychom je za hříchy jejich? Však zapečetili jsme srdce jejich, takže nic neslyší.","translator":"Preklad I. Hrbek"},{"aya":"101","id":1055,"locale":"cs","sura":"007","text":"A vyprávíme ti příběhy těchto měst: přicházeli k nim poslové jejich s jasnými důkazy, avšak oni nebyli sto uvěřit tomu, co dříve za lež prohlásili. A takto Bůh zapečeťuje srdce nevěřících.","translator":"Preklad I. Hrbek"},{"aya":"102","id":1056,"locale":"cs","sura":"007","text":"A u většiny z nich jsme neshledali, že dodržují úmluvu, nýbrž shledali jsme, že většina z nich jsou hanebníci.","translator":"Preklad I. Hrbek"},{"aya":"103","id":1057,"locale":"cs","sura":"007","text":"A po těchto prorocích jsme posléze vyslali Mojžíše se znameními Našimi k Faraónovi a velmožům jeho, avšak oni byli vůči nim nespravedliví - pohleď, jaký byl konec těch, kdož pohoršení šířili!","translator":"Preklad I. Hrbek"},{"aya":"104","id":1058,"locale":"cs","sura":"007","text":"I pravil Mojžíš: \"Faraóne, já věru jsem poslem Pána lidstva veškerého","translator":"Preklad I. Hrbek"},{"aya":"105","id":1059,"locale":"cs","sura":"007","text":"a je spravedlivé; abych o Bohu jen pravdu hovořil. Přišel jsem k vám s důkazem jasným od Pána vašeho, nech tedy odejít se mnou dítka Izraele!\"","translator":"Preklad I. Hrbek"}],"metadata":{"itemsPerPage":7,"pages":30,"previousPage":"/cs/s007-14.json","nextPage":"/cs/s007-16.json"}}