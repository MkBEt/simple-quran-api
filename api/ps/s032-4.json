{"results":[{"aya":"022","id":3525,"locale":"ps","sura":"032","text":"او څوك دى لوى ظالم له هغه چا نه چې هغه ته د خپل رب په ایتونو سره پند وركړى شي، بیا هغه له دغو (ایتونو) نه مخ وګرځوي، بېشكه مونږ له مجرمانو نه انتقام اخيستونكي یو","translator":"Abdulwali Khan"},{"aya":"023","id":3526,"locale":"ps","sura":"032","text":"او یقینًا یقینًا مونږ موسٰى ته كتاب وركړى و، نو ته د هغه (موسٰى) له ملاقات نه مه په شك كې كېږه او مونږ هغه د بني اسرائیلو لپاره هدایت ګرځولى و","translator":"Abdulwali Khan"},{"aya":"024","id":3527,"locale":"ps","sura":"032","text":"او مونږ په دوى كې ځینې امامان ګرځولي وو چې زمونږ په حكم سره به يې (خلقو ته) لار ښودنه كوله كله چې دوى صبر وكړ، او دوى زمونږ په ایتونو یقین كاوه","translator":"Abdulwali Khan"},{"aya":"025","id":3528,"locale":"ps","sura":"032","text":"بېشكه همدغه ستا رب به د قیامت په ورځ د دوى په مینځ كې فیصله كوي، په هغو خبرو كې چې دوى به په هغو كې اختلاف كاوه","translator":"Abdulwali Khan"},{"aya":"026","id":3529,"locale":"ps","sura":"032","text":"ایا دوى ته ښكاره شوې نه ده چې مونږ له دوى نه مخكې څومره ډېرې پېړۍ هلاكې كړې دي، چې دوى د هغو په (ورانو) استوګنو كې (تل) تېرېږي، بېشكه په دغو كې خامخا نښې دي، ایا نو دوى نه اوري!","translator":"Abdulwali Khan"},{"aya":"027","id":3530,"locale":"ps","sura":"032","text":"او ایا دوى نه دي لیدلي چې بېشكه مونږ وچې (ګیاه ختمې شوې) ځمكې ته اوبه لېږو، نو په دغو (اوبو) سره هغه فصل راوباسو چې له هغه نه د دوى څاروي او د دوى نفسونه خوراك كوي، ایا نو دوى نه ویني","translator":"Abdulwali Khan"},{"aya":"028","id":3531,"locale":"ps","sura":"032","text":"او دوى وايي: دغه فیصله به كله وي، كه تاسو رښتیني يئ؟","translator":"Abdulwali Khan"}],"metadata":{"itemsPerPage":7,"pages":5,"previousPage":"/ps/s032-3.json","nextPage":"/ps/s032-5.json"}}