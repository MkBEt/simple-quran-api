{"results":[{"aya":"148","id":155,"locale":"ps","sura":"002","text":"او د هر چا لپاره یو جانب دى چې دا هغه ته مخ ګرځوونكى دى، نو نېكیو ته له یو بل نه مخكې كېږئ، په هر ځاى كې چې تاسو یئ الله به تاسو (ټول) په جمع راولي، یقینًا الله په هر شي باندې ښه قادر دى","translator":"Abdulwali Khan"},{"aya":"149","id":156,"locale":"ps","sura":"002","text":"او له كوم ځاى نه چه ته وځې، نو خپل مخ د مسجد حرام په طرف وګرځوه، او یقینًا همدا ستا د رب له جانبه خامخا حق دي، او الله له هغه څه نه چه تاسو يې كوئ كله هم غافل نه دى","translator":"Abdulwali Khan"},{"aya":"150","id":157,"locale":"ps","sura":"002","text":"او له كوم ځاى نه چې ته وځې، نو خپل مخ د مسجد حرام (قبلې) په طرف وګرځوه، او تاسو چې په هر ځاى كې یئ، نو خپل مخونه د هغه په طرف وګرځوئ، د دې لپاره چې د خلقو لپاره په تاسوباندې څه حجت (او اعتراض) نه وي، مګر له دوى څخه هغه كسان چې ظلم يې كړى دى، نو له هغو نه مه وېرېږئ، او له ما نه وېرېږئ، او د دې لپاره چې زه خپل نعمتونه پر تاسو باندې پوره كړم او د دې لپاره چې تاسو هدایت ومومئ","translator":"Abdulwali Khan"},{"aya":"151","id":158,"locale":"ps","sura":"002","text":"لكه چې مونږه په تاسو كې له هم تاسو نه رسول درلېږلى دى چې پر تاسو باندې زمونږه ایتونه تلاوت كوي، او تاسو پاكوي او تاسو ته كتاب او حكمت (سنت) ښَیي، او تاسو ته د هغه څه تعلیم دركوي چې تاسو پرې نه پوهېدلئ","translator":"Abdulwali Khan"},{"aya":"152","id":159,"locale":"ps","sura":"002","text":"نو تاسو ما یادوى زه به تاسو یادكړم او زما شكر وباسئ او په ما باندې مه كافر كېږئ","translator":"Abdulwali Khan"},{"aya":"153","id":160,"locale":"ps","sura":"002","text":"اى هغو كسانو چه ایمان يې راوړى دى! په صبر او لمانځه سره مدد غواړئ، یقینًا الله د صبر كوونكو ملګرى دى","translator":"Abdulwali Khan"},{"aya":"154","id":161,"locale":"ps","sura":"002","text":"او تاسو هغه چا ته مړه مه وایئ چې د الله په لاره كې ووژل شي بلكې (هغوى) ژوندي دي او لېكن تاسو (د هغوى په ژوند) نه پوهېږئ","translator":"Abdulwali Khan"}],"metadata":{"itemsPerPage":7,"pages":41,"previousPage":"/ps/s002-21.json","nextPage":"/ps/s002-23.json"}}