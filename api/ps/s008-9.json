{"results":[{"aya":"057","id":1217,"locale":"ps","sura":"008","text":"نو كه كله هم ته دوى په جنګ كې ومومې، نو دوى ته په سزا وركولو سره هغه كسان تیت او پرك كړه چې د دوى وروسته دي، لپاره د دې چې دوى (وروستني خلق) نصیحت ومومي","translator":"Abdulwali Khan"},{"aya":"058","id":1218,"locale":"ps","sura":"008","text":"او كه چېرې كله هم ته له كوم قوم نه د خیانت (وعده خلافۍ) اندېښنه ولرې، نوته دوى ته په برابرۍ سره (دغه عهد) وغورځوه، بېشكه الله خیانت كوونكي (وعده ماتوونكي) نه خوښوي","translator":"Abdulwali Khan"},{"aya":"059","id":1219,"locale":"ps","sura":"008","text":"او كافر شوي كسان دې كله هم (دا) ګمان ونه كړي چې دوى بچ شول، بېشكه دوى (الله لره) نشي عاجزه كولى","translator":"Abdulwali Khan"},{"aya":"060","id":1220,"locale":"ps","sura":"008","text":"او تاسو قوت او تړلي اسونه تیار كړئ څومره چې استطاعت لرئ، چې په دې سره به تاسو د الله دښمنان او خپل دښمنان وېروئ او له دوى نه سوا نور خلق (هم) چې تاسو هغوى نه پېژني، الله هغوى پېژني او تاسو چې د الله په لاره كې څه شى هم خرچ كوئ، تاسو ته به پوره (بدله) دركړى شي او په تاسو به ظلم نه كېږي","translator":"Abdulwali Khan"},{"aya":"061","id":1221,"locale":"ps","sura":"008","text":"او كه دوى (كفار) سولې ته مايل شي، نو ته هم دې ته مايل شه او په الله باندې توكل وكړه، بېشكه هم هغه ښه اورېدونكى، ښه پوه دى","translator":"Abdulwali Khan"},{"aya":"062","id":1222,"locale":"ps","sura":"008","text":"او كه دوى له تا سره د دوكې كولو اراده وكړي، نو بېشكه تا لپاره الله كافي دى، دى همغه ذات دى چې ته يې په خپل مدد سره او په مومنانو سره مضبوط كړى يې","translator":"Abdulwali Khan"},{"aya":"063","id":1223,"locale":"ps","sura":"008","text":"او د دوى د زړونو په مینځ كې يې محبت واچاوه، كه چېرې تا هغه ټول څه لګولي وى چې په ځمكه كې دي (، نو) تا به د دوى د زړونو په مینځ كې محبت نه و اچولى او لېكن الله د دوى په مینځ كې محبت واچاوه، بېشكه هغه ډېر غالب، ښه حكمت والا دى","translator":"Abdulwali Khan"}],"metadata":{"itemsPerPage":7,"pages":11,"previousPage":"/ps/s008-8.json","nextPage":"/ps/s008-10.json"}}