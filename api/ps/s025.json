{"results":[{"aya":"001","id":2856,"locale":"ps","sura":"025","text":"ډېر بركتناك دى هغه ذات چې په خپل بنده يې فرقان (قرآن) نازل كړى دى، د دې لپاره چې دى د خلقو لپاره وېروونكى شي","translator":"Abdulwali Khan"},{"aya":"002","id":2857,"locale":"ps","sura":"025","text":"هغه ذات چې خاص د هغه لپاره د اسمانونو او ځمكې بادشاهي ده او هېڅ اولاد يې نه دى نیولى او د ده لپاره په بادشاهۍ كې هېڅ شریك نشته، او هر شى يې پیدا كړى دى، نو هغه يې په اندازه كړى دى، اندازه كول","translator":"Abdulwali Khan"},{"aya":"003","id":2858,"locale":"ps","sura":"025","text":"او دوى (كفارو) له هغه نه غیر نور داسې معبودان نیولي دي چې هېڅ شى نشي پیدا كولى، په داسې حال كې چې دوى پیدا كاوه شي او دوى د خپلو ځانونو لپاره نه د ضرر مالكان دي او نه د نفعې او نه د مرګ اختیار لري او نه د ژوند او نه د بیا ژوندي كولو","translator":"Abdulwali Khan"},{"aya":"004","id":2859,"locale":"ps","sura":"025","text":"او كافران شویو خلقو وویل: نه دى دا مګر دروغ چې ده، له ځانه جوړ كړى دى او په ده باندې نورو خلقو د ده مرسته كړې ده۔، نو یقینًا دغو (كفارو) وكړ لوى ظلم او دروغ","translator":"Abdulwali Khan"},{"aya":"005","id":2860,"locale":"ps","sura":"025","text":"او دوى وویل: (دا) د ړومبنیو خلقو باطلې قصې دي چې ده په چا لیكلي دي، نو هغه ده ته سبا او بېګاه لوستلى شي","translator":"Abdulwali Khan"},{"aya":"006","id":2861,"locale":"ps","sura":"025","text":"ته (دوى ته) ووایه: دا (قرآن) هغه ذات نازل كړى دى چې عالم دى په هر پټ څیز باندې چې په اسمانونو او ځمكه كې دى، بېشكه هغه ډېر بخښونكى، بې حده رحم كوونكى دى","translator":"Abdulwali Khan"},{"aya":"007","id":2862,"locale":"ps","sura":"025","text":"او دوى وايي: دې رسول ته څه دي چې طعام خوري او په بازارونو كې ګرځي، ده ته ملايك ولې نه نازلاوه شي، بيا چې له ده سره دغه (ملايك) وېروونكي شي","translator":"Abdulwali Khan"}],"metadata":{"itemsPerPage":7,"pages":11,"nextPage":"/ps/s025-2.json"}}