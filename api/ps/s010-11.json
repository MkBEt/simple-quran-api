{"results":[{"aya":"071","id":1435,"locale":"ps","sura":"010","text":"او ته دوى ته د نوح خبر ولوله، كله چې هغه خپل قوم ته وویل: اى زما قومه! كه چېرې پر تاسو باندې زما اوسېدل او د الله په ایتونو سره (تاسو ته) زما نصیحت كول سخت (او ګران) وي، نو ما خاص په الله باندې توكل كړى دى، نو تاسو له خپلو شریكانو سره د خپل كار پخه اراده وكړئ، بیا دې پر تاسو باندې خپله معامله پټه نه وي، بیا ما ته ضرر راورسوئ او ما ته مهلت (هم) مه راكوئ","translator":"Abdulwali Khan"},{"aya":"072","id":1436,"locale":"ps","sura":"010","text":"نو كه تاسو وګرځېدئ، پس ما له تاسو نه هېڅ مزدوري نه ده غوښتې، زما اجر يواځې په الله دى او ما ته حكم شوى دى چې زه شم له مسلمانانو څخه","translator":"Abdulwali Khan"},{"aya":"073","id":1437,"locale":"ps","sura":"010","text":"پس هغوى د ده تكذیب وكړ، نو مونږ ده ته او هغه چا ته چې له ده سره په بېړۍ كې (سواره) وو، نجات وركړ او مونږ دوى خلیفګان (ځاى ناستي) جوړ كړل او هغه كسان مو غرق كړل چا چې زمونږ د ایتونو تكذیب كړى و، نو ته وګوره د وېرول شویو انجام څنګه و؟","translator":"Abdulwali Khan"},{"aya":"074","id":1438,"locale":"ps","sura":"010","text":"بیا مونږ له ده نه بعد خپلو قومونو ته نور رسولان ولېږل، نو هغوى ته يې څرګند دلیلونه راوړل، پس دوى داسې نه وو چې په هغه څه يې ایمان راوړى وى چې له دې نه مخكې يې د هغه تكذیب كړى و، همدارنګه (په دې وجه) مونږ د زیاتي كوونكو په زړونو مهر لګوو","translator":"Abdulwali Khan"},{"aya":"075","id":1439,"locale":"ps","sura":"010","text":"بیا مونږ له دوى نه بعد موسٰی او هارون ولېږل په ښكاره معجزو سره فرعون او د هغه سردارانو ته، نو هغوى تكبر وكړ او دوى مجرمان خلق وو","translator":"Abdulwali Khan"},{"aya":"076","id":1440,"locale":"ps","sura":"010","text":"پس كله چې زمونږ له خوا نه دوى ته حق راغى، دوى وویل: بېشكه دا یقینًا ښكاره جادو دى","translator":"Abdulwali Khan"},{"aya":"077","id":1441,"locale":"ps","sura":"010","text":"موسٰی وویل: ایا تاسو حق ته (جادو) وایئ كله چې تاسو ته راغى، ایا جادو دا دى؟، حال دا چې جادوګر خو برى نه مومي","translator":"Abdulwali Khan"}],"metadata":{"itemsPerPage":7,"pages":16,"previousPage":"/ps/s010-10.json","nextPage":"/ps/s010-12.json"}}