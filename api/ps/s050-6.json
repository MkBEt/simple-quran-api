{"results":[{"aya":"036","id":4666,"locale":"ps","sura":"050","text":"او له دوى نه مخكې مونږ څومره پېړۍ هلاكې كړې دي، چې هغوى له دوى نه په قوت (او نیوكه) كې ډېر سخت (او قوي) وو، نو هغوى په ښارونو كې وګرځېدل چې ایا د تېښتې (او پناه) ځاى شته؟","translator":"Abdulwali Khan"},{"aya":"037","id":4667,"locale":"ps","sura":"050","text":"بېشكه په دغو (كارونو) كې خامخا پند دى، هغه چا ته چې هغه لره زړه وي، یا (نصیحت ته) غوږ كېږدي، په داسې حال كې چې حاضر (او متوجه) وي","translator":"Abdulwali Khan"},{"aya":"038","id":4668,"locale":"ps","sura":"050","text":"او یقینًا یقینًا مونږ اسمانونه او ځمكه او هغه څه چې د دواړو په مینځ كې دي، په شپږو ورځو كې پیدا كړي دي، او مونږ ته هېڅ ستوماني نه ده رارسېدلې","translator":"Abdulwali Khan"},{"aya":"039","id":4669,"locale":"ps","sura":"050","text":"نو ته په هغو خبرو صبر كوه چې دوى يې وايي او د خپل رب له ستاينې سره تسبیح وایه له لمر ختلو نه مخكې او له لمر ډوبېدلو نه مخكې","translator":"Abdulwali Khan"},{"aya":"040","id":4670,"locale":"ps","sura":"050","text":"او د شپې په څه حصه كې، پس د هغه تسبیح وایه او (د لمانځه) له سجدو نه وروسته هم تسبیح وایه","translator":"Abdulwali Khan"},{"aya":"041","id":4671,"locale":"ps","sura":"050","text":"او ته په هغې ورځ غوږ كېږده چې اواز كوونكى به له نژدې ځاى نه اواز وكړي","translator":"Abdulwali Khan"},{"aya":"042","id":4672,"locale":"ps","sura":"050","text":"په هغې ورځ چې دوى به په حقه سره سخته چغه اوري، دغه د (له قبرونو نه د) راوتلو ورځ ده","translator":"Abdulwali Khan"}],"metadata":{"itemsPerPage":7,"pages":7,"previousPage":"/ps/s050-5.json","nextPage":"/ps/s050-7.json"}}