{"results":[{"aya":"001","id":5076,"locale":"ps","sura":"057","text":"د الله پاكي بیانوي هر هغه شى چې په اسمانونو او ځمكه كې دى او هم دى ښه غالب، ډېر حكمت والا دى","translator":"Abdulwali Khan"},{"aya":"002","id":5077,"locale":"ps","sura":"057","text":"خاص هم ده لپاره د اسمانونو او ځمكې بادشاهي ده، دى ژوندي كول كوي اومړه كول كوي اوهم دى په هر شى باندې ښه قادر دى","translator":"Abdulwali Khan"},{"aya":"003","id":5078,"locale":"ps","sura":"057","text":"هم دغه (الله) اول دى (هیڅ شى له هغه نه مخكې نه و) او اخر دى (له ده نه بعد هېڅ شى نشته) او لوړ دى (په هر شي بره دى) او باطن دى (له ده په وړاندې هېڅ شى پټ نه دى) او هغه په هر شي باندې ښه پوه دى","translator":"Abdulwali Khan"},{"aya":"004","id":5079,"locale":"ps","sura":"057","text":"دى هغه ذات دى چې اسمانونه او ځمكه يې په شپږو ورځو كې پیدا كړي دي، بیا دى په عرش باندې برقراره شو۔، دى عالم دى په هر شي چې په ځمكه كې ننوځي او په هر هغه شي چې له دې نه راوځي او په هر هغه شي چې له اسمانه راكوزېږي او په هر هغه شي چې په ده كې پورته خېژي او دغه (الله د خپل شان لايق) له تاسو سره دى، هر چېرې چې تاسو یئ۔ او الله هغو كارونو لره چې تاسو يې كوئ، ښه لیدونكى دى","translator":"Abdulwali Khan"},{"aya":"005","id":5080,"locale":"ps","sura":"057","text":"خاص هم ده لره د اسمانونو او ځمكې بادشاهي ده او خاص الله ته ټول كارونه ورګرځولى شي","translator":"Abdulwali Khan"},{"aya":"006","id":5081,"locale":"ps","sura":"057","text":"دى شپه په ورځ كې ننباسي او ورځ په شپه كې ننباسي او دى د سینو په پټو خبرو ښه عالم دى","translator":"Abdulwali Khan"},{"aya":"007","id":5082,"locale":"ps","sura":"057","text":"(اى خلقو! تاسو په الله او د هغه په رسول ایمان راوړئ او له هغه (مال) څخه څه خرچ كړئ چې هغه (الله) تاسو په دغه (مال) كې (د نورو خلقو) ځاى ناستي (خلیفه ګان) جوړ كړي یئ۔، نو هغه كسان چې له تاسو نه يې ایمان راوړى دى او انفاق يې كړى دى، د دوى لپاره ډېر لوى اجر دى","translator":"Abdulwali Khan"}],"metadata":{"itemsPerPage":7,"pages":5,"nextPage":"/ps/s057-2.json"}}