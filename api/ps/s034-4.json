{"results":[{"aya":"022","id":3628,"locale":"ps","sura":"034","text":"ته (دې مشركانو ته) ووایه: تاسو هغه (معبودان) وبولئ چې تاسو (هغه) له الله نه غیر (معبودان) ګڼلي دي، دوى د یوې ذرې اندازه اختیار (او مِلك) نه لري په اسمانونو كې او نه په ځمكه كې او د دوى لپاره په دغو دواړو كې هېڅ برخه (شركت) نشته، او نشته دغه (الله) ته له دوى نه هېڅ مددګار","translator":"Abdulwali Khan"},{"aya":"023","id":3629,"locale":"ps","sura":"034","text":"او د هغه (الله) په نیز شفاعت نفع نه رسوي مګر د هغه چا لپاره چې هغه (الله) د هغه لپاره اجازت وركړي۔ تر هغه پورې چې كله د دوى د زړونو نه وېره (هیبت) لرې كړى شي (نو) دوى وايي: ستاسو رب څه وفرمايل؟ هغوى به ووايي چې حق (يې وفرمایه) او هم دى ډېر اوچت، ډېر لوى دى","translator":"Abdulwali Khan"},{"aya":"024","id":3630,"locale":"ps","sura":"034","text":"(اى نبي!) ته (دوى ته) ووایه چې تاسو ته له اسمانونو اوځمكې نه څوك رزق دركوي؟ ته ووایه چې ’’الله‘‘ او بېشكه مونږ، یا تاسو خامخا په هدایت باندې یو، یا په ښكاره ګمراهۍ كې یو","translator":"Abdulwali Khan"},{"aya":"025","id":3631,"locale":"ps","sura":"034","text":"ته (دوى ته) ووایه: له تاسو نه د هغو جرمونو په باره كې تپوس نه كېږي چې مونږ كړي دي او زمونږ نه پوښتنه نه كېږي د هغو عملونو په باره كې چې تاسو يې كوئ","translator":"Abdulwali Khan"},{"aya":"026","id":3632,"locale":"ps","sura":"034","text":"ته ووایه: زمونږ رب به زمونږ په مینځ كې جمع وكړي، بیا به زمونږ په مینځ كې په حقه سره فیصله وكړي او هم دى ښه فیصله كوونكى، ښه عالم دى","translator":"Abdulwali Khan"},{"aya":"027","id":3633,"locale":"ps","sura":"034","text":"ته (دوى ته) ووایه: تاسو ما ته هغه (معبودان) راوښیئ چې تاسو له هغه (الله) سره پیوست كړي دي، چې شریكان دي۔ (كله هم داسې نشي كېدى) بلكې همدغه الله ښه غالب، ښه حكمت والا دى","translator":"Abdulwali Khan"},{"aya":"028","id":3634,"locale":"ps","sura":"034","text":"او ته نه يې لېږلى مونږ مګر د ټولو خلقو (انسانانو) لپاره زېرى وركوونكى او وېروونكى او لېكن اكثره خلق نه پوهېږي","translator":"Abdulwali Khan"}],"metadata":{"itemsPerPage":7,"pages":8,"previousPage":"/ps/s034-3.json","nextPage":"/ps/s034-5.json"}}