{"results":[{"aya":"015","id":4233,"locale":"ps","sura":"041","text":"نو هر چې عادیان وو، نو دوى خو په ځمكه كې ناحقه لويي وكړه او ويې ويل: په قوت كې زمونږ نه څوك زیات سخت (او مضبوط) دي؟! ایا دوى نه ویني چې بېشكه هغه الله چې تاسو يې پیدا كړي یئ؛ هغه له تاسو نه په قوت كې ډېر سخت دى. او دغو به زمونږ له ایتونو نه انكار كاوه","translator":"Abdulwali Khan"},{"aya":"016","id":4234,"locale":"ps","sura":"041","text":"نو مونږ په دوى باندې په څو ډېرو سپېرو ورځو كې ډېر زورور یخ باد راخوشې كړ، د دې لپاره چې مونږ په دوى باندې په دنيايي ژوند كې د رسوايي عذاب وڅكوو، او یقینًا د اخرت عذاب ډېر رسواكوونكى دى، په داسې حال كې چې د دوى به مدد نه كولى شي","translator":"Abdulwali Khan"},{"aya":"017","id":4235,"locale":"ps","sura":"041","text":"او پاتې شول ثمودیان، نو مونږ دوى ته نېغه لار وښودله، نو دوى په هدایت باندې ړوندوالي ته ترجیح وركړه، نو دوى د سپكوونكي عذاب سختې چغې ونیول، په سبب د هغو عملونو چې دوى به كول","translator":"Abdulwali Khan"},{"aya":"018","id":4236,"locale":"ps","sura":"041","text":"او مونږ هغو كسانو ته نجات وركړ چې ایمان يې راوړى و او پرهېزګاري به يې كوله","translator":"Abdulwali Khan"},{"aya":"019","id":4237,"locale":"ps","sura":"041","text":"او (یاده كړه) هغه ورځ چې د الله دښمنان به اور ته راجمع كولى شي، نو دوى به ډلې كولى (او تقسیمولى) شي","translator":"Abdulwali Khan"},{"aya":"020","id":4238,"locale":"ps","sura":"041","text":"تر دې چې كله دوى ده ته (څنګه) راشي (، نو) په دوى باندې به د دوى غوږونه او د دوى سترګې او د دوى څرمنې ګواهي وركړي، د هغو كارونو چې دوى به كول","translator":"Abdulwali Khan"},{"aya":"021","id":4239,"locale":"ps","sura":"041","text":"او دوى به خپلو څرمنو ته ووايي: تاسو ولې پر مونږ ګواهي وركړه؟ نو دغه (څرمنې) به ووايي: مونږ هغه الله ګویا كړو چې هر شى يې ګویا كړى دى. او دغه (الله) تاسو اول ځلې پیدا كړي یئ او خاص همده ته به بېرته ورګرځولى شئ","translator":"Abdulwali Khan"}],"metadata":{"itemsPerPage":7,"pages":8,"previousPage":"/ps/s041-2.json","nextPage":"/ps/s041-4.json"}}