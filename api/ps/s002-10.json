{"results":[{"aya":"064","id":71,"locale":"ps","sura":"002","text":"بیا له دې نه بعد تاسو (له وعدې نه) وګرځېدئ، نو كه پر تاسو باندې د الله فضل او د هغه رحمت نه وى، نو تاسو به خامخا تاوانیان شوي وى","translator":"Abdulwali Khan"},{"aya":"065","id":72,"locale":"ps","sura":"002","text":"او یقینًا یقینًا هغه خلق تاسو ته معلوم دي، چې له تاسو ځنې يې د خالي د ورځې په هكله زیاتى كړى و، نو مونږ هغوى ته وویل: تاسو ذلیله بیزوګان (شادوګان) شئ","translator":"Abdulwali Khan"},{"aya":"066","id":73,"locale":"ps","sura":"002","text":"نو مونږه دا (واقعه) هغې ته د حاضرو (خلقو) او له هغې نه وروسته راتلونكو لپاره عبرت او د پرهېزګارولپاره نصیحت وګرځوله","translator":"Abdulwali Khan"},{"aya":"067","id":74,"locale":"ps","sura":"002","text":"او كله چې موسٰی خپل قوم ته وویل: بېشكه الله تاسو ته حكم كوي چې یوه غوا حلاله كړئ، هغوى وویل: ایا ته مونږ مسخره ګرځوې (په مونږ پورې ټوقې كوې)؟ هغه وویل: زه د الله پناه غواړم له دې نه چې زه شم له جاهلانو نه","translator":"Abdulwali Khan"},{"aya":"068","id":75,"locale":"ps","sura":"002","text":"هغوى وویل: زمونږ لپاره له خپل رب نه دُعا وغواړه چې مونږ لپاره واضحه كړي چې هغه (غوا) څنګه ده؟ هغه وویل: یقینًا هغه وايي چې بېشكه هغه یوه داسې غوا ده چې نه زَړه ده او نه نوې ځوانه، (بلكې) د دې دواړو په مینځ كې مِیانَه حاله ده۔، نو هغه كار وكړئ چې تاسو ته يې حكم كېږي","translator":"Abdulwali Khan"},{"aya":"069","id":76,"locale":"ps","sura":"002","text":"هغوى وویل: زمونږ لپاره له خپل رب نه دُعا وغواړه چې مونږ ته بیان كړي چې د هغې رنګ څنګه دى؟ هغه وویل: یقینًا هغه وايي چې بېشكه هغه یوه زېړه غوا ده، رنګ يې تك زېړ دى، كتونكي خوشحالوي","translator":"Abdulwali Khan"},{"aya":"070","id":77,"locale":"ps","sura":"002","text":"هغوى وویل: زمونږ لپاره له خپل رب نه دُعا وغواړه چې زمونږ لپاره بیان كړي چې هغه څه قسم ده؟ بېشكه چې غواګانې پر مونږه ګَډې وډَې (مشتَبِه) شولې، او كه الله وغواړي، بېشكه مونږ خامخا لارموندونكي یو","translator":"Abdulwali Khan"}],"metadata":{"itemsPerPage":7,"pages":41,"previousPage":"/ps/s002-9.json","nextPage":"/ps/s002-11.json"}}