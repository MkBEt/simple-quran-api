{"results":[{"aya":"085","id":3244,"locale":"ps","sura":"027","text":"او په دوى باندې به (د عذاب) خبره ثابته شي، په سبب د هغه ظلم چې دوى كړى و، نو دوى به خبرې نشي كولى","translator":"Abdulwali Khan"},{"aya":"086","id":3245,"locale":"ps","sura":"027","text":"ایا دوى نه دي كتلي چې بېشكه مونږ شپه پیدا كړې ده، د دې لپاره چې دوى په دې كې سكون (او ارام) وكړي او ورځ مو روښانه (ګرځولې ده) بېشكه په دغو كې خامخا ډېر دلیلونه (نښې) دی د هغه قوم لپاره چې ایمان راوړي","translator":"Abdulwali Khan"},{"aya":"087","id":3246,"locale":"ps","sura":"027","text":"او (یاده كړه) هغه ورځ چې په شپېلۍ كې به پوكى وكړى شي، نو سخت به ووېرېږي هغه څوك چې په اسمانونو كې دي او هغه څوك چې په ځمكه كې دي غیر له هغه چا نه چې الله يې وغواړي او دوى ټول به دغه (الله) ته عاجزه (او ذلیله) راشي","translator":"Abdulwali Khan"},{"aya":"088","id":3247,"locale":"ps","sura":"027","text":"او ته به غرونه وینې، ته به په دوى د كلكو ولاړو ګمان كوې، حال دا چې دوى به د ورېځې د تېرېدلو په شان تېرېږي، (وګورئ) كاریګري د الله هغه چې هر شى يې محكم كړى دى، بېشكه هغه ښه خبردار دى په هغو كارونو چې تاسو يې كوئ","translator":"Abdulwali Khan"},{"aya":"089","id":3248,"locale":"ps","sura":"027","text":"هغه څوك چې یوه نېكي (د توحید كلمه) راوړي، نو د هغه لپاره له هغې نه غوره (بدله) ده او دوى به د دغې ورځې د سختې وېرې نه په امان (امن والا) وي","translator":"Abdulwali Khan"},{"aya":"090","id":3249,"locale":"ps","sura":"027","text":"او څوك چې یوه بدي (شرك) راوړي، نو د دوى مخونه به په اور كې نسكور وغورځولى شي، (او ورته ویلى به شي) تاسو ته جزا نه دركولى كېږي مګر (جزا د) هغو عملونو چې تاسو به كول","translator":"Abdulwali Khan"},{"aya":"091","id":3250,"locale":"ps","sura":"027","text":"بېشكه ما ته حكم شوى دى چې يواځې د دې ښار د رب عبادت وكړم، هغه (الله) چې ده ته يې حرمت (عزت) وركړى دى او هر شى خاص د هغه لپاره دى او ما ته حكم راكړى شوى دى چې زه له مسلمانانو څخه شم","translator":"Abdulwali Khan"}],"metadata":{"itemsPerPage":7,"pages":14,"previousPage":"/ps/s027-12.json","nextPage":"/ps/s027-14.json"}}