{"results":[{"aya":"169","id":462,"locale":"ps","sura":"003","text":"او د الله په لاره كې پر وژل شویو كسانو باندې هېڅكله د مړیو ګمان مه كوه، بلكې (هغوى) ژوندي دي، د خپل رب په نیز هغوى ته رزق وركول كېږي","translator":"Abdulwali Khan"},{"aya":"170","id":463,"locale":"ps","sura":"003","text":"په دې حال كې چې ډېر خوشحاله دي په هغه شي باندې چې الله دوى ته له خپله فضله وركړى دى او د هغو كسانو په باره كې ډېر خوشحالېږي چې له دوى نه وروسته دوى پسې لا نه دي وررسېدلي، دا چې په دوى باندې هېڅ وېره نشته او نه دوى غمژن كېږي","translator":"Abdulwali Khan"},{"aya":"171","id":464,"locale":"ps","sura":"003","text":"ډېر خوشحالېږي د الله له جانبه په نعمت او فضل سره او په دې چې بېشكه الله د مومنانو اجر نه ضائع كوي","translator":"Abdulwali Khan"},{"aya":"172","id":465,"locale":"ps","sura":"003","text":"هغه كسان، چې د الله او د رسول حكم يې ومانه، وروسته له دې چې دوى ته زخم (هم) رسېدلى و، په دوى كې د هغو كسانو لپاره چې نېكي يې كړې ده او پرهېزګاره شوي دي بېخي لوى اجر دى","translator":"Abdulwali Khan"},{"aya":"173","id":466,"locale":"ps","sura":"003","text":"(دوى) هغه كسان دي چې دوى ته (ځینو) خلقو وویل: بېشكه (د مكې) خلق په رښتیا سره ستاسو (سره د جنګ) لپاره راټول شوي دي، نو تاسو له هغوى نه ووېرېږئ، نو (دې خبرې) د هغوى ایمان (نور هم) زیات كړ او ويې ويل: زمونږ لپاره الله كافي دى او هغه ښه كار جوړوونكى دى","translator":"Abdulwali Khan"},{"aya":"174","id":467,"locale":"ps","sura":"003","text":"نو دوى د الله له جانبه په نعمت او فضل سره بېرته راوګرځېدل، په دې حال كې چې ونه رسېد دوى ته هېڅ تكلیف او دوى د الله د رضامندۍ تابع شول او الله د بېخي لوى فضل والا دى","translator":"Abdulwali Khan"},{"aya":"175","id":468,"locale":"ps","sura":"003","text":"بېشكه همدا خبره ده چې دغه شیطان دى، چې خپل دوستان وېروي، نو تاسو له هغوى نه مه وېرېږئ او له ما نه وېرېږئ كه چېرې تاسو مومنان یئ","translator":"Abdulwali Khan"}],"metadata":{"itemsPerPage":7,"pages":29,"previousPage":"/ps/s003-24.json","nextPage":"/ps/s003-26.json"}}