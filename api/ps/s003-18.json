{"results":[{"aya":"120","id":413,"locale":"ps","sura":"003","text":"كه چېرې تاسو ته څه ښېګڼه درورسېږي، نو هغه دوى لره خفه كوي او كه چېرې تاسو ته څه بدي (تكلیف) درورسیږي، نو دوى په هغې باندې خوشحالېږي او كه تاسو صبر وكړئ او (د دوى له دوستۍ نه) ځان وساتئ (نو) د هغوى چل (او فریب) به تاسو ته هېڅ ضرر هم در ونه رسولى شي، بېشكه چې الله د هغو كارونو چې دوى يې كوي، ښه احاطه كوونكى دى","translator":"Abdulwali Khan"},{"aya":"121","id":414,"locale":"ps","sura":"003","text":"او (یاد كړه هغه وخت) كله چې د ورځې په اوله حصه كې له خپل ټبره راووتلې، چې د جنګ لپاره دې مومنان په (خپلو) ځایونو باندې كېنول، او الله ښه اورېدونكى، ښه پوه دى","translator":"Abdulwali Khan"},{"aya":"122","id":415,"locale":"ps","sura":"003","text":"كله چې له تاسو څخه دوه ډلو د دې اراده وكړه چې بې زړه (بُزدله) شي او الله د هغو دواړو دوست و، او لازم ده چې مومنان خاص په الله باندې توكل وكړي","translator":"Abdulwali Khan"},{"aya":"123","id":416,"locale":"ps","sura":"003","text":"او خامخا په رښتیا سره الله په بدر كې ستاسو مدد كړى دى، حال دا چې تاسو ډېر كمزوري (او لږ) وئ، نو له الله نه ووېرېږئ، د دې لپاره چې تاسو شكر وباسئ","translator":"Abdulwali Khan"},{"aya":"124","id":417,"locale":"ps","sura":"003","text":"كله چې تا مومنانو ته ویل: ایا تاسو ته به دا كافي نه شي چې ستاسو رب په درې زره نازل كړى شويو ملايكو سره ستاسو مدد وكړي!","translator":"Abdulwali Khan"},{"aya":"125","id":418,"locale":"ps","sura":"003","text":"ولې نه! كه تاسو صبر وكړئ او پرهېزګاره شئ او هغوى پر تاسو باندې په خپل جوش سره په تېزۍ حمله وكړي، (نو) دا دى چې ستاسو رب به په پنځه زره علامې لرونكو ملايكو سره ستاسو مدد وكړي","translator":"Abdulwali Khan"},{"aya":"126","id":419,"locale":"ps","sura":"003","text":"او الله دا (مدد) نه دى ګرځولى مګر ستاسو لپاره زېرى او لپاره د دې چې ستاسو زړونه په دې مطمئن شي او نه دى مدد مګر د الله له جانبه، چې ډېر غالب، ډېر حكمت والا دى","translator":"Abdulwali Khan"}],"metadata":{"itemsPerPage":7,"pages":29,"previousPage":"/ps/s003-17.json","nextPage":"/ps/s003-19.json"}}