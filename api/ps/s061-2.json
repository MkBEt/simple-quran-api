{"results":[{"aya":"008","id":5171,"locale":"ps","sura":"061","text":"دوى غواړي چې په خپلو خولو سره د الله رڼا مړه كړي۔ او الله د خپلې رڼا پوره كوونكى دى۔ اګر كه كافران (دا كار) بد ګڼي","translator":"Abdulwali Khan"},{"aya":"009","id":5172,"locale":"ps","sura":"061","text":"دغه (الله) هغه ذات دى چې خپل رسول يې په هدایت او حق دین سره لېږلى دى، د دې لپاره چې دغه (الله) دغه (حق دین) ته په نورو ټولو دینونو باندې غلبه وركړي۔، اګر كه مشركان دغه (كار) بد ګڼي","translator":"Abdulwali Khan"},{"aya":"010","id":5173,"locale":"ps","sura":"061","text":"اى هغو كسانو چې ایمان يې راوړى دى! ایا زه تاسو ته داسې تجارت (سوداګري) وښیم چې تاسو ته به له ډېر دردونكي عذاب نه نجات دركوي","translator":"Abdulwali Khan"},{"aya":"011","id":5174,"locale":"ps","sura":"061","text":"تاسو په الله او د هغه په رسول ایمان لرئ او د الله په لاره كې په خپلو مالونو او خپلو ځانونو سره جهاد كوئ۔، دا تاسو لپاره ډېر غوره دي۔ كه تاسو پوهېږئ","translator":"Abdulwali Khan"},{"aya":"012","id":5175,"locale":"ps","sura":"061","text":"هغه به تاسو ته ستاسو ګناهونه وبخښي او تاسو به داسې جنتونو ته داخل كړي چې د هغو له لاندې ولې بهېږي او د تل اوسېدنې په جنتونو كې په ډېرو پاكېزه استوګنو كې (به مو داخل كړي) ۔، دغه ډېره لویه كامیابي ده","translator":"Abdulwali Khan"},{"aya":"013","id":5176,"locale":"ps","sura":"061","text":"او بل (نعمت) چې تاسو يې خوښوئ، د الله له جانبه مرسته او نژدې برى دى او ته مومنانو ته زېرى وركړه","translator":"Abdulwali Khan"},{"aya":"014","id":5177,"locale":"ps","sura":"061","text":"اى هغو كسانو چې ایمان يې راوړى دى! تاسو د الله مدد كوونكي شئ، لكه چې د مریمې زوى عیسٰی حواریانو (خپلو ملګرو) ته ویلي وو: د الله طرف ته زما مدد كوونكي څوك دي؟ حواریانو وویل: مونږ د الله مدد كوونكي یو، نو په بني اسرائیلو كې یوې ډلې ایمان راوړو او بله ډله كافره شوه، نو مونږ هغو كسانو ته د خپل دښمن په خلاف قوت وركړو چې ایمان يې راوړى و، نو دوى غالبه شول","translator":"Abdulwali Khan"}],"metadata":{"itemsPerPage":7,"pages":2,"previousPage":"/ps/s061.json"}}