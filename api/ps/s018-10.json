{"results":[{"aya":"064","id":2204,"locale":"ps","sura":"018","text":"ويې ويل: دغه هغه څه دي چې مونږ يې طلب كاوه، پس بېرته په همغو خپلو قدمونو قدم په قدم راوګرځېدل","translator":"Abdulwali Khan"},{"aya":"065","id":2205,"locale":"ps","sura":"018","text":"بیا نو دوى زمونږ په بنده ګانو كې یو بنده ومونده، چې مونږ هغه ته له خپله جانبه رحمت وركړى و او له خپل جانبه مو هغه ته (خاص) علم ښوولى و","translator":"Abdulwali Khan"},{"aya":"066","id":2206,"locale":"ps","sura":"018","text":"ده ته موسٰي وویل: ایا زه ستا تابع شمه په دې شرط سره چې ته به ما ته ښیې له هغه (علم) نه چې تا ته نېغه لار ښوول شوې ده","translator":"Abdulwali Khan"},{"aya":"067","id":2207,"locale":"ps","sura":"018","text":"هغه وویل: بېشكه ته به زما سره هیچېرې د صبر كولو طاقت ونه لرې","translator":"Abdulwali Khan"},{"aya":"068","id":2208,"locale":"ps","sura":"018","text":"او ته به څنګه په هغه كار صبر وكړې چې د علم په لحاظ تا د هغه احاطه نه ده كړې","translator":"Abdulwali Khan"},{"aya":"069","id":2209,"locale":"ps","sura":"018","text":"هغه وویل: كه الله وغواړي ته به ما ضرور صبر كوونكى ومومې او زه به ستا د حكم نافرماني نه كوم","translator":"Abdulwali Khan"},{"aya":"070","id":2210,"locale":"ps","sura":"018","text":"هغه وویل: كه ته زما متابعت كوې، نو ته له ما نه د هېڅ شي په باره كې تر هغه پورې تپوس مه كوه چې زه تا ته د هغه ذكر شروع كړم","translator":"Abdulwali Khan"}],"metadata":{"itemsPerPage":7,"pages":16,"previousPage":"/ps/s018-9.json","nextPage":"/ps/s018-11.json"}}