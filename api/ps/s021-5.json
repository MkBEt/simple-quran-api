{"results":[{"aya":"029","id":2512,"locale":"ps","sura":"021","text":"او په دوى كې چې څوك ووايي چې بېشكه زه له هغه (الله) نه پرته معبود یم، نو دغه دى چې مونږ ده ته (د) جهنم جزا وركوو، همداسې مونږ ظالمانو ته جزا وركوو","translator":"Abdulwali Khan"},{"aya":"030","id":2513,"locale":"ps","sura":"021","text":"ایا هغه كسان چې كافران شوي دي په دې نه دي خبر شوي چې یقینًا یقینًا اسمانونه او ځمكه دواړه سره نښتي وو، بیا مونږ دواړه بېل كړل، او مونږ له اوبو څخه هر ژوند شى پیدا كړى دى، ایا نو دوى ایمان نه راوړي؟","translator":"Abdulwali Khan"},{"aya":"031","id":2514,"locale":"ps","sura":"021","text":"او مونږ په ځمكه كې پاخه غرونه پیدا كړي دي چې په دوى باندې (دغه ځمكه) ونه خوځېږي او مونږ په دې كې لارې پیدا كړې دي، چې ارتې پراخه دي، د دې لپاره چې دوى لار ومومي","translator":"Abdulwali Khan"},{"aya":"032","id":2515,"locale":"ps","sura":"021","text":"او مونږ اسمان محفوظ چت جوړ كړى دى او دوى (كفار) د هغه (اسمان) له نخښونه مخ ګرځوونكي دي","translator":"Abdulwali Khan"},{"aya":"033","id":2516,"locale":"ps","sura":"021","text":"او دى همغه ذات دى چې شپه او ورځ او لمر او سپوږمۍ يې پیدا كړي دي، هر یو په (خپل) فلك (دايره) كې ګرځي","translator":"Abdulwali Khan"},{"aya":"034","id":2517,"locale":"ps","sura":"021","text":"اومونږ له تا نه مخكې هېڅ یو انسان ته تل ژوندي پاتې كېدل نه دي مقرر كړي، ایا نو كه ته مړ شې، نو دوى به تل ژوندي پاتې كېدونكي وي؟","translator":"Abdulwali Khan"},{"aya":"035","id":2518,"locale":"ps","sura":"021","text":"هر یو نفس د مرګ (مزه) څكونكى دى، او مونږ تاسو په شر او خیر سره ازمایو، ازمایل، او تاسو به خاص مونږ ته راوستلى شئ","translator":"Abdulwali Khan"}],"metadata":{"itemsPerPage":7,"pages":16,"previousPage":"/ps/s021-4.json","nextPage":"/ps/s021-6.json"}}