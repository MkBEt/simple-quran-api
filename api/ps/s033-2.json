{"results":[{"aya":"008","id":3541,"locale":"ps","sura":"033","text":"د دې لپاره چې هغه (الله) له صادقانو نه د هغوى د صدق (رښتیاوو) په باره كې تپوس وكړي او هغه د كافرانو لپاره ډېر دردوونكى عذاب تیار كړى دى","translator":"Abdulwali Khan"},{"aya":"009","id":3542,"locale":"ps","sura":"033","text":"اى هغو كسانو چې ایمان يې راوړى دى! تاسو د الله هغه نعمت رایاد كړئ چې پر تاسو شوى دى، كله چې په تاسو لښكرې راغلې، نو مونږ پر هغوى باندې باد او داسې لښكرې راخوشې كړې چې تاسو نه لیدلې او الله هغو كارونو لره چې تاسو يې كوئ ښه لیدونكى دى","translator":"Abdulwali Khan"},{"aya":"010","id":3543,"locale":"ps","sura":"033","text":"كله چې دوى په تاسو راغلل، ستاسو له بره اړخ نه او ستاسو نه له لاندې اړخ نه او كله چې سترګې كږې او زړونه چنغړكو ته ورسېدل او تاسو په الله ګمانونه كول، قسم قسم ګمانونه","translator":"Abdulwali Khan"},{"aya":"011","id":3544,"locale":"ps","sura":"033","text":"په دغه ځاى (او وخت) كې مومنان وازمایلى شول او وخوځولى شول، ډېر سخت خوځول","translator":"Abdulwali Khan"},{"aya":"012","id":3545,"locale":"ps","sura":"033","text":"او (یاد كړه) هغه وخت چې منافقانو او هغو كسانو چې د هغوى په زړونو كې مرض و، وویل: مونږ سره الله او د هغه رسول وعده نه ده كړې مګر د دوكې (وعده)","translator":"Abdulwali Khan"},{"aya":"013","id":3546,"locale":"ps","sura":"033","text":"او كله چې په دوى كې یوې ډلې وویل: اى د یثرب (مدینې) اوسېدونكو! تاسو لپاره (د استوګنې) هېڅ ځاى نشته، نو بېرته وګرځئ او په دوى كې يوه ډله له نبي نه د بېرته تللو اجازت غواړي، دوى وايي: بېشكه زمونز كورونه تش پراته دي، حال دا چې هغه تش نه دي پراته، دوى اراده نه لري مګر د تېښتې","translator":"Abdulwali Khan"},{"aya":"014","id":3547,"locale":"ps","sura":"033","text":"او كه په دوى (دغه لښكرې) په دې (مدینه) كې راننه ایستى شي د دې له (ټولو) اړخونو نه، بیا له دوى نه د فتنې (د شرك او له مسلمانانو سره د جنګ) غوښتنه وكړى شي (، نو) دوى به خامخا دغه (كار) وكړي او دوى به په دې كې ځنډ ونه كړي مګر ډېر لږ","translator":"Abdulwali Khan"}],"metadata":{"itemsPerPage":7,"pages":11,"previousPage":"/ps/s033.json","nextPage":"/ps/s033-3.json"}}