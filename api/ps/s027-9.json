{"results":[{"aya":"057","id":3216,"locale":"ps","sura":"027","text":"نو مونږ نجات وركړ ده ته، او د ده كورنۍ ته د ده له ښځې نه غیر، مونږ هغه په باقي پاتې كېدونكو كې مقرر كړې وه","translator":"Abdulwali Khan"},{"aya":"058","id":3217,"locale":"ps","sura":"027","text":"او مونږ په دوى باندې (د كاڼو) باران ووراوه، نو د وېرول شویو باران بد و","translator":"Abdulwali Khan"},{"aya":"059","id":3218,"locale":"ps","sura":"027","text":"ته ووایه: ټوله ستاينه خاص د الله لپاره ده، او سلام دې وي د هغه په هغو بنده ګانو باندې چې غوره كړي يې دي، ایا الله غوره دى، یا كه هغه چې دوى يې (له الله سره) شریكوي","translator":"Abdulwali Khan"},{"aya":"060","id":3219,"locale":"ps","sura":"027","text":"بلكې هغه ذات (بهتر دى) چې اسمانونه او ځمكه يې پیدا كړي دي او تاسو لپاره يې له بره نه اوبه نازلې كړې دي، نو هم مونږ په هغو سره د رونق (او ښايست) والا باغونه زرغون كړل۔، تاسو لپاره دا طاقت نشته چې تاسو د هغو (باغونو) ونې زرغونې كړئ۔، ایا له الله سره بل معبود شته؟ بلكې دوى یو داسې قوم دى چې (له الله سره د نورو) برابري كوي","translator":"Abdulwali Khan"},{"aya":"061","id":3220,"locale":"ps","sura":"027","text":"بلكې هغه ذات (غوره دى) چې ځمكه يې د قرار (او ارام) ځاى جوړه كړې ده او د هغې په مینځ كې يې نهرونه جوړ كړي دي او د دې لپاره يې پاخه لوړ غرونه پیدا كړي دي، او د دوو سمندرونو په مینځ كې يې پرده پیدا كړې ده۔، ایا له الله سره بل معبود شته؟ بلكې د دوى اكثره نه پوهېږي","translator":"Abdulwali Khan"},{"aya":"062","id":3221,"locale":"ps","sura":"027","text":"بلكې هغه ذات (غوره دى) چې د مجبور (او عاجز) سوال قبلوي، كله چې دغه (الله) وبلي او هغه تكلیف (او سختي) لرې كوي او تاسو د ځمكې خلیفه ګان جوړوي، ایا له الله سره بل معبود شته؟ تاسو ډېر لږ شانته نصیحت قبلوئ","translator":"Abdulwali Khan"},{"aya":"063","id":3222,"locale":"ps","sura":"027","text":"بلكې هغه ذات (غوره دى) چې تاسو ته د وچې او سمندر په تیارو كې لاره ښیي او هغه ذات چې له خپل رحمت نه مخكې هواګانې لېږي، چې زېرى وركوونكې وي، ایا له الله سره بل معبود شته؟ الله ډېر اوچت دى له هغو شیانو نه چې دوى يې (له الله سره) شریكوي","translator":"Abdulwali Khan"}],"metadata":{"itemsPerPage":7,"pages":14,"previousPage":"/ps/s027-8.json","nextPage":"/ps/s027-10.json"}}