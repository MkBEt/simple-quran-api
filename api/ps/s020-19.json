{"results":[{"aya":"127","id":2475,"locale":"ps","sura":"020","text":"او همداسې مونږ جزا وركوو هغه چا ته چې له حده ووت او د خپل رب په ایتونو يې ایمان رانه وړ او خامخا د اخرت عذاب ډېر سخت دى او ډېر باقي پاتې كېدونكى دى","translator":"Abdulwali Khan"},{"aya":"128","id":2476,"locale":"ps","sura":"020","text":"ایا نو دوى ته نه ده څرګنده شوې چې څومره ډېرې پېړۍ (امتونه) مونږ هلاكې كړې دي، چې دوى د هغوى په استوګنځایونو كې تېرېږي، بېشكه په دغو كې د عقل والاو لپاره ډېرې نښې دي","translator":"Abdulwali Khan"},{"aya":"129","id":2477,"locale":"ps","sura":"020","text":"او كه چېرې هغه خبره نه وى چې ستا د رب له جانبه مخكې شوې ده (، نو) خامخا دغه (هلاكت د دوى) به لازم و، (او كه چېرې نه وى، مقرر شوې نېټه","translator":"Abdulwali Khan"},{"aya":"130","id":2478,"locale":"ps","sura":"020","text":"نو (اى نبي!) ته په هغو خبرو صبر كوه چې دوى يې وايي او ته د خپل رب له ستاينې سره تسبیح وایه له لمر ختو نه مخكې او مخكې د پرېوتو له ده نه، او د شپې په ځینو وختونو كې، نو ته تسبیح وایه۔ او د ورځې په غاړو كې، ښايي چې ته به خوشاله شې","translator":"Abdulwali Khan"},{"aya":"131","id":2479,"locale":"ps","sura":"020","text":"او ته خپلې سترګې هرګز مه اوږدوه هغه څیز ته چې مونږ په هغه سره دغو ته نفع وركړې ده چې قسما قسم څیزونه دي۔ د دنيايي ژوند ښايست، د دې لپاره چې مونږ دغه (كفار) په دې كې وازمایو۔ او ستا د رب رزق ډېر غوره او ډېر باقي پاتې كېدونكى دى","translator":"Abdulwali Khan"},{"aya":"132","id":2480,"locale":"ps","sura":"020","text":"او ته خپل اهل ته د لمانځه حكم كوه او ته هم په دې (لمانځه) ټینګ ولاړ اوسه، مونږ له تا نه رزق نه غواړو، مونږ تا ته رزق دركوو، او ښه انجام د پرهېزګارۍ لپاره دى","translator":"Abdulwali Khan"},{"aya":"133","id":2481,"locale":"ps","sura":"020","text":"او دوى وايي: دى (محمد) د خپل رب له جانبه مونږ ته كومه نښه (معجزه) ولې نه راوړي؟ ایا دوى ته واضح دلیل له هغه څه نه دى راغلى چې په ړومبنیو صحیفو كې دي","translator":"Abdulwali Khan"}],"metadata":{"itemsPerPage":7,"pages":20,"previousPage":"/ps/s020-18.json","nextPage":"/ps/s020-20.json"}}