{"results":[{"aya":"120","id":2468,"locale":"ps","sura":"020","text":"نو ده ته شیطان وسوسه واچوله، ويې ويل: اى ادمه! ایا زه تا ته د تل ژوندي پاتې كېدلو ونه وښیم او داسې بادشاهي چې نه به ختمېږي","translator":"Abdulwali Khan"},{"aya":"121","id":2469,"locale":"ps","sura":"020","text":"نو دوى دواړو (ښځې خاوند) له دغې (ونې) نه خوراك وكړ، نو دوى ته خپل د شرم ځایونه ښكاره شول او دوى شروع شول چې په خپلو ځانونو يې د جنت پاڼې نښلولې او ادم د خپل رب نافرماني وكړه، نو وښویده","translator":"Abdulwali Khan"},{"aya":"122","id":2470,"locale":"ps","sura":"020","text":"بیا دى خپل رب غوره كړ، نو د ده توبه يې قبوله كړه او هدایت يې وكړ (ده ته)","translator":"Abdulwali Khan"},{"aya":"123","id":2471,"locale":"ps","sura":"020","text":"(الله) وویل: تاسو دواړه له دې (جنت) نه كوز شئ ټول، ستاسو ځینې به د ځینو نورو دښمنان وي، نو كه تاسو ته زما له جانبه هدایت راغى، نو چا چې زما د هدایت پیروي وكړه، نو دى به نه ګمراه كېږي او نه به بدبخته كېږي","translator":"Abdulwali Khan"},{"aya":"124","id":2472,"locale":"ps","sura":"020","text":"او هغه څوك چې زما له ذكر (قرآن) نه مخ وګرځوي، نو بېشكه د ده لپاره ډېر تنګ ګذران (او ژوند) دى او دى به مونږ د قیامت په ورځ ړوند راپورته كوو","translator":"Abdulwali Khan"},{"aya":"125","id":2473,"locale":"ps","sura":"020","text":"دى به وايي: اى زما ربه! تا زه ولې ړوند راپاڅولم، حال دا چې زه (په دنیا كې) بینا وم","translator":"Abdulwali Khan"},{"aya":"126","id":2474,"locale":"ps","sura":"020","text":"(الله به) ووايي: همداسې و، تا ته زمونږ ایتونه راغلي وو، نو تا هغه هېر كړل، او همداسې به ته نن ورځ هېرولى شې","translator":"Abdulwali Khan"}],"metadata":{"itemsPerPage":7,"pages":20,"previousPage":"/ps/s020-17.json","nextPage":"/ps/s020-19.json"}}