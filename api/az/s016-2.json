{"results":[{"aya":"008","id":1909,"locale":"az","sura":"016","text":"Atları, qatırları və uzunqulaqları sizə həm minik, həm də zinət olsun deyə Allah yaratdı. O, sizin hələ bilmədiyiniz bir çox şeyləri də yaradır.","translator":"Alikhan Musayev"},{"aya":"009","id":1910,"locale":"az","sura":"016","text":"Doğru yol göstərmək Allaha aiddir. Əyri yollar da vardır. Əgər O istəsəydi, sizin hamınızı doğru yola yönəldərdi.","translator":"Alikhan Musayev"},{"aya":"010","id":1911,"locale":"az","sura":"016","text":"Göydən suyu endirən Odur. Bu, həm sizin içməyiniz, həm də içində mal-qaranızı otardığınız otların bitməsi üçündür.","translator":"Alikhan Musayev"},{"aya":"011","id":1912,"locale":"az","sura":"016","text":"Allah onunla sizin üçün dənli bitkilər, zeytun, xurma, üzüm və başqa meyvələrin hamısından yetişdirir. Həqiqətən, bunda anlayan adamlar üçün dəlillər vardır.","translator":"Alikhan Musayev"},{"aya":"012","id":1913,"locale":"az","sura":"016","text":"O, gecəni və gündüzü, günəşi və ayı sizə xidmət etməyə yönəltdi. Ulduzlar da Onun əmri ilə ram edilmişdir. Sözsüz ki, bunlarda anlayan insanlar üçün əlamətlər vardır.","translator":"Alikhan Musayev"},{"aya":"013","id":1914,"locale":"az","sura":"016","text":"Yer üzündə sizin üçün yaratdığı müxtəlif rəngli şeyləri də sizə ram etdi. Şübhəsiz ki, bunda düşünüb ibrət alan insanlar üçün dəlillər vardır.","translator":"Alikhan Musayev"},{"aya":"014","id":1915,"locale":"az","sura":"016","text":"O, dənizi də sizin xidmətinizə verdi ki, ondan yemək üçün təzə balıq və taxmaq üçün bəzək şeyləri əldə edəsiniz. Sən gəmilərin dənizi yara-yara üzdüyünü görürsən. Bütün bunlar Allahın lütfündən sizə nəsib olanları axtarıb tapmağınız və şükür etməyiniz üçündür.","translator":"Alikhan Musayev"}],"metadata":{"itemsPerPage":7,"pages":19,"previousPage":"/az/s016.json","nextPage":"/az/s016-3.json"}}