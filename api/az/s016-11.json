{"results":[{"aya":"071","id":1972,"locale":"az","sura":"016","text":"Allah ruzi baxımından birinizi digərindən üstün etmişdir. Üstünlük verilənlər kölələrinə öz ruzilərindən vermirlər ki, bu yöndən bərabər olsunlar. Belə olduğu təqdirdə onlar Allahın nemətini inkarmı edirlər?","translator":"Alikhan Musayev"},{"aya":"072","id":1973,"locale":"az","sura":"016","text":"Allah sizin üçün özünüzdən zövcələr yaratdı, zövcələrinizdən də sizin üçün övladlar və nəvələr yaratdı və sizə pak ruzilər verdi. İndi onlar batilə inanıb Allahın nemətini inkarmı edirlər?","translator":"Alikhan Musayev"},{"aya":"073","id":1974,"locale":"az","sura":"016","text":"Müşriklər Allahı qoyub onlara göylərdə və yerdə olan ruzidən heç bir şey verməyən və buna gücləri çatmayan bütlərə ibadət edirlər.","translator":"Alikhan Musayev"},{"aya":"074","id":1975,"locale":"az","sura":"016","text":"Heç kəsi Allaha oxşatmayın. Həqiqətən, Allah bilir, siz isə bilmirsiniz.","translator":"Alikhan Musayev"},{"aya":"075","id":1976,"locale":"az","sura":"016","text":"Allah, heç bir şeyə gücü çatmayan və başqasının malı olan bir kölə ilə, dərgahımızdan özünə verdiyimiz gözəl ruzidən gizli və aşkar xərcləyən kimsəni məsəl çəkdi. Heç onlar eyni ola bilərlərmi? Həmd Allaha məxsusdur, lakin onların çoxu bunu bilmir.","translator":"Alikhan Musayev"},{"aya":"076","id":1977,"locale":"az","sura":"016","text":"Allah eləcə də iki kişi barəsində məsəl çəkdi; onlardan biri laldır, heç bir şeyə gücü çatmır və öz ağasına bir yükdür. Onu hara yollasa, xeyirlə qayıtmaz. Məgər doğru yolda olub ədalətli işlər görməyi əmr edən bir kimsə ilə belə bir adam eyni ola bilərmi?","translator":"Alikhan Musayev"},{"aya":"077","id":1978,"locale":"az","sura":"016","text":"Göylərin və yerin qeybi Allaha aiddir. O Saatın gəlməsi bir göz qırpımı kimidir və ya daha tezdir. Həqiqətən, Allah hər şeyə qadirdir.","translator":"Alikhan Musayev"}],"metadata":{"itemsPerPage":7,"pages":19,"previousPage":"/az/s016-10.json","nextPage":"/az/s016-12.json"}}