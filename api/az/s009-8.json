{"results":[{"aya":"050","id":1285,"locale":"az","sura":"009","text":"Sənə bir uğur nəsib olsa, bu onları kədərləndirər. Sənə bir müsibət üz versə: “Biz ehtiyat tədbirimizi əvvəlcədən görmüşük!”– deyər və sevinə-sevinə çıxıb gedərlər.","translator":"Alikhan Musayev"},{"aya":"051","id":1286,"locale":"az","sura":"009","text":"De: “Allahın bizim üçün yazdığından başqa bizim başımıza heç nə gəlməz. O bizim Himayədarımızdır. Qoy möminlər yalnız Allaha təvəkkül etsinlər!”","translator":"Alikhan Musayev"},{"aya":"052","id":1287,"locale":"az","sura":"009","text":"De: “Doğrudanmı siz bizlərə iki uğurdan (qələbədən və ya şəhidlikdən) birinin yetişməsini gözləyirsiniz? Biz isə ya Allahın Özü tərəfindən və yaxud da bizim əllərimizlə sizi əzaba düçar etməsini gözləyirik. Siz gözləyin; şübhəsiz ki, biz də sizinlə birlikdə gözləyirik”.","translator":"Alikhan Musayev"},{"aya":"053","id":1288,"locale":"az","sura":"009","text":"De: “İstər könüllü, istərsəniz də könülsüz xərcləyin, onsuz da sizdən qəbul olunmayacaq. Çünki siz fasiq bir qövm oldunuz!”","translator":"Alikhan Musayev"},{"aya":"054","id":1289,"locale":"az","sura":"009","text":"Onların sərf etdiklərinin qəbul olunmasına yalnız o mane olur ki, onlar Allaha və Onun Elçisinə küfr edir, namaza tənbəlliklə qalxır və mallarını könülsüz xərcləyirlər.","translator":"Alikhan Musayev"},{"aya":"055","id":1290,"locale":"az","sura":"009","text":"Onların nə malları, nə də övladları səni heyrətləndirməsin. Allah bunlarla, dünya həyatında onlara əzab vermək və onların canlarının kafir kimi çıxmasını istəyir.","translator":"Alikhan Musayev"},{"aya":"056","id":1291,"locale":"az","sura":"009","text":"Onlar sizinlə həmrəy olduqlarına and içirlər. Halbuki onlar sizdən deyildirlər. Əslində, onlar qorxaq adamlardır.","translator":"Alikhan Musayev"}],"metadata":{"itemsPerPage":7,"pages":19,"previousPage":"/az/s009-7.json","nextPage":"/az/s009-9.json"}}