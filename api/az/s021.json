{"results":[{"aya":"001","id":2484,"locale":"az","sura":"021","text":"İnsanların hesaba çəkiləcəkləri gün yaxınlaşdı. Amma onlar hələ də qəflət içində imandan üz çevirirlər.","translator":"Alikhan Musayev"},{"aya":"002","id":2485,"locale":"az","sura":"021","text":"Onlara öz Rəbbindən istənilən bir yeni xəbərdarlıq gəldikdə, ona istehza edərək, qulaq asmazlar –","translator":"Alikhan Musayev"},{"aya":"003","id":2486,"locale":"az","sura":"021","text":"qəlbləri qəflət içində qaldığı halda. Zalımlar öz aralarında xəlvətcə pıçıldaşıb deyirlər: “Məgər bu sizin kimi adi bir insan deyilmi? Gözünüz görə-görə sehrəmi inanacaqsınız?”","translator":"Alikhan Musayev"},{"aya":"004","id":2487,"locale":"az","sura":"021","text":"Peyğəmbər dedi: “Rəbbim göydə və yerdə deyilən sözləri bilir. O, Eşidəndir, Biləndir!”","translator":"Alikhan Musayev"},{"aya":"005","id":2488,"locale":"az","sura":"021","text":"Onlar dedilər: “Bunlar qarmaqarışıq yuxulardır! Xeyr, o bunu özündən uydurmuşdur! Xeyr, o, bir şairdir! Qoy o, əvvəlki elçilərə göndərilən möcüzələr kimi bizə də bir möcüzə gətirsin”.","translator":"Alikhan Musayev"},{"aya":"006","id":2489,"locale":"az","sura":"021","text":"Onlardan əvvəl məhv etdiyimiz məmləkətlərdən heç biri iman gətirməmişdi. İndi bunlarmı iman gətirəcəklər?","translator":"Alikhan Musayev"},{"aya":"007","id":2490,"locale":"az","sura":"021","text":"Biz səndən əvvəl də özlərinə vəhy nazil etdiyimiz ancaq kişilər göndərmişdik. Əgər bilmirsinizsə, Zikr əhlindən soruşun.","translator":"Alikhan Musayev"}],"metadata":{"itemsPerPage":7,"pages":16,"nextPage":"/az/s021-2.json"}}