{"results":[{"aya":"064","id":4197,"locale":"az","sura":"040","text":"Sizin üçün yeri məskən, göyü də tavan edən, sizə surət verib surətlərinizi gözəl şəklə salan, sizə pak nemətlərdən ruzi verən Allahdır. Budur sizin Rəbbiniz olan Allah. Aləmlərin Rəbbi olan Allah nə qədər xeyirxahdır!","translator":"Alikhan Musayev"},{"aya":"065","id":4198,"locale":"az","sura":"040","text":"O, əbədi Yaşayandır, Ondan başqa məbud yoxdur. Allaha, dini yalnız Ona məxsus edərək, dua edin. Aləmlərin Rəbbi olan Allaha həmd olsun!","translator":"Alikhan Musayev"},{"aya":"066","id":4199,"locale":"az","sura":"040","text":"De: “Rəbbimdən mənə açıq-aydın dəlillər gəldiyi zaman sizin Allahdan başqa yalvardıqlarınıza ibadət etmək mənə qadağan edilmiş və mənə aləmlərin Rəbbinə itaət etmək əmr olunmuşdur”.","translator":"Alikhan Musayev"},{"aya":"067","id":4200,"locale":"az","sura":"040","text":"Sizi torpaqdan, sonra nütfədən, sonra laxtalanmış qandan yaradan, sonra sizi, böyüyüb yetkinlik yaşına çatasınız, daha sonra da qocalasınız deyə uşaq olaraq ana bətnindən çıxardan Odur. Hərçənd ki, içərinizdə qocalmamışdan əvvəl öldürülənlər də var. Bu ona görədir ki, müəyyən olunmuş vaxta yetişəsiniz və bəlkə, düşünüb daşınasınız.","translator":"Alikhan Musayev"},{"aya":"068","id":4201,"locale":"az","sura":"040","text":"Dirildən də, Öldürən də Odur. O, bir şeyin olmasını istədikdə ona ancaq: “Ol”– deyir, o da olur.","translator":"Alikhan Musayev"},{"aya":"069","id":4202,"locale":"az","sura":"040","text":"Allahın ayələri barəsində mübahisə edənləri görmürsənmi? Onlar necə də haqqa qarşı dönük çıxırlar!","translator":"Alikhan Musayev"},{"aya":"070","id":4203,"locale":"az","sura":"040","text":"Onlar Kitabı və elçilərimizə göndərdiklərimizi yalan saydılar. Onlar yaxınlarda biləcəklər;","translator":"Alikhan Musayev"}],"metadata":{"itemsPerPage":7,"pages":13,"previousPage":"/az/s040-9.json","nextPage":"/az/s040-11.json"}}