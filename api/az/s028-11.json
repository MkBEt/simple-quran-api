{"results":[{"aya":"071","id":3323,"locale":"az","sura":"028","text":"De: “Bir deyin görək, əgər Allah gecəni üstünüzdə Qiyamətə qədər uzatsa, Allahdan başqa hansı məbud sizə bir işıq gətirə bilər? Məgər siz eşitmirsiniz?”","translator":"Alikhan Musayev"},{"aya":"072","id":3324,"locale":"az","sura":"028","text":"De: “Bir deyin görək, əgər Allah gündüzü üstünüzdə qiyamətə qədər uzatsa, Allahdan başqa hansı məbud dincəldiyiniz gecəni sizə gətirə bilər? Məgər siz görmürsünüz?”","translator":"Alikhan Musayev"},{"aya":"073","id":3325,"locale":"az","sura":"028","text":"O, Öz mərhəməti ilə sizin üçün gecəni və gündüzü yaratdı ki, dincələsiniz və Onun lütfündən ruzi axtarasınız. Bəlkə, şükür edəsiniz.","translator":"Alikhan Musayev"},{"aya":"074","id":3326,"locale":"az","sura":"028","text":"O gün Allah onları çağırıb: “İddia etdiyiniz şəriklərim haradadırlar?”– deyəcəkdir.","translator":"Alikhan Musayev"},{"aya":"075","id":3327,"locale":"az","sura":"028","text":"Biz hər ümmətdən bir şahid çıxardacaq və: “Dəlilinizi gətirin!”– deyəcəyik. Onlar biləcəklər ki, haqq yalnız Allaha məxsusdur. Uydurduqları bütlər isə onları qoyub gedəcəklər.","translator":"Alikhan Musayev"},{"aya":"076","id":3328,"locale":"az","sura":"028","text":"Həqiqətən, Qarun Musa ilə həmtayfa idi. Amma onlara qarşı yamanlıq edirdi. Biz ona elə xəzinələr vermişdik ki, onların açarlarını daşımaq bir dəstə qüvvətli adama ağır gəlirdi. Qövmü ona dedi: “Öyünmə! Həqiqətən, Allah öyünənləri sevmir.","translator":"Alikhan Musayev"},{"aya":"077","id":3329,"locale":"az","sura":"028","text":"Allahın sənə verdiyi ilə Axirət yurduna can at. Dünyadakı nəsibini də unutma. Allah sənə yaxşılıq etdiyi kimi, sən də başqalarına yaxşılıq et. Yer üzündə fitnə-fəsad törətməyə çalışma. Şübhəsiz ki, Allah fitnə-fəsad törədənləri sevmir”.","translator":"Alikhan Musayev"}],"metadata":{"itemsPerPage":7,"pages":13,"previousPage":"/az/s028-10.json","nextPage":"/az/s028-12.json"}}