{"results":[{"aya":"022","id":3491,"locale":"az","sura":"031","text":"Yaxşı əməl sahibi olub özünü Allaha təslim edən şəxs ən möhkəm dəstəkdən yapışmış olar. Bütün işlərin sonu Allaha qayıdır.","translator":"Alikhan Musayev"},{"aya":"023","id":3492,"locale":"az","sura":"031","text":"Kafirlərin küfr etməsi səni kədərləndirməsin. Onların dönüşü Bizə olacaq. Biz də onlara etdikləri əməllər barədə xəbər verəcəyik. Həqiqətən, Allah kökslərdə olanları bilir.","translator":"Alikhan Musayev"},{"aya":"024","id":3493,"locale":"az","sura":"031","text":"Biz onlara dünyada olan nemətlərdən az bir müddət istifadə etməyə imkan verəcək, sonra da onları ağır bir əzaba qatlaşmağa məcbur edəcəyik.","translator":"Alikhan Musayev"},{"aya":"025","id":3494,"locale":"az","sura":"031","text":"Əgər sən onlardan: “Göyləri və yeri kim yaratmışdır?”– deyə soruşsan, onlar hökmən: “Allah!”– deyəcəklər. De: “Həmd olsun Allaha!” Lakin onların çoxu bunu bilmir.","translator":"Alikhan Musayev"},{"aya":"026","id":3495,"locale":"az","sura":"031","text":"Göylərdə və yerdə nə varsa, Allaha məxsusdur. Allah Zəngindir, Tərifəlayiqdir.","translator":"Alikhan Musayev"},{"aya":"027","id":3496,"locale":"az","sura":"031","text":"Əgər yer üzündəki bütün ağaclar qələm olsaydı, dəniz də mürəkkəb olub ardından ona yeddi dəniz də qatılsaydı, yenə də Allahın Sözləri qurtarmazdı. Həqiqətən, Allah Qüdrətlidir, Müdrikdir.","translator":"Alikhan Musayev"},{"aya":"028","id":3497,"locale":"az","sura":"031","text":"Sizi yaratmaq və diriltmək ancaq bir adamı yaratmaq və diriltmək kimidir. Həqiqətən, Allah Eşidəndir, Görəndir.","translator":"Alikhan Musayev"}],"metadata":{"itemsPerPage":7,"pages":5,"previousPage":"/az/s031-3.json","nextPage":"/az/s031-5.json"}}