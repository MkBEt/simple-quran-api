{"results":[{"aya":"064","id":71,"locale":"az","sura":"002","text":"Sonra bunun ardınca siz yenə üz döndərdiniz. Əgər sizə Allahın lütfü və rəhmi olmasaydı, əlbəttə, ziyana uğrayanlardan olardınız.","translator":"Alikhan Musayev"},{"aya":"065","id":72,"locale":"az","sura":"002","text":"Siz artıq içərinizdən şənbə günü həddi aşanları tanıyırsınız. Biz də onlara: “Mənfur meymunlar olun!”– dedik.","translator":"Alikhan Musayev"},{"aya":"066","id":73,"locale":"az","sura":"002","text":"Biz bunu onlarla bir dövrdə olanlar və onlardan sonra gələnlər üçün ibrət, müttəqilər üçün isə öyüd-nəsihət etdik.","translator":"Alikhan Musayev"},{"aya":"067","id":74,"locale":"az","sura":"002","text":"Bir zaman Musa öz xalqına dedi: “Allah sizə bir inək kəsmənizi əmr edir!” Onlar: “Sən bizi ələ salırsan?”– dedilər. Musa: “Cahil olmaqdan Allaha sığınıram!”– dedi.","translator":"Alikhan Musayev"},{"aya":"068","id":75,"locale":"az","sura":"002","text":"Onlar dedilər: “Rəbbinə dua et ki, onun nə cür inək olduğunu bizə bildirsin!” Musa dedi: “Allah buyurur ki, o, nə çox qoca, nə də çox cavan, bunların ikisinin arasında olan orta yaşlı bir inəkdir. Sizə nə əmr edilirsə, onu da yerinə yetirin!”","translator":"Alikhan Musayev"},{"aya":"069","id":76,"locale":"az","sura":"002","text":"Onlar dedilər: “Rəbbinə dua et ki, onun rəngini də bizə bildirsin!” Musa dedi: “Allah buyurur ki, o, sarı rəngli parlaq bir inəkdir. Ona baxanları sevindirir”.","translator":"Alikhan Musayev"},{"aya":"070","id":77,"locale":"az","sura":"002","text":"Onlar dedilər: “Rəbbinə dua et ki, onun nə cür inək olduğunu bizə bildirsin! Çünki bu inək bizə başqa inəklərə bənzər görünür. Əgər Allah istəsə, biz düz yolda olarıq”.","translator":"Alikhan Musayev"}],"metadata":{"itemsPerPage":7,"pages":41,"previousPage":"/az/s002-9.json","nextPage":"/az/s002-11.json"}}