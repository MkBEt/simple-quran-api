{"results":[{"aya":"043","id":1639,"locale":"az","sura":"012","text":"Padşah dedi: “Mən yuxuda yeddi arıq inəyin yeddi kök inəyi yediyini, həmçinin yeddi yaşıl sünbül və bir o qədər də qurusunu gördüm. Ey zadəganlar! Əgər yuxu yoza bilirsinizsə, yuxumun yozumunu mənə bildirin”.","translator":"Alikhan Musayev"},{"aya":"044","id":1640,"locale":"az","sura":"012","text":"Onlar dedilər: “Bunlar qarmaqarışıq yuxulardır. Biz belə yuxuların yozumunu bilmirik”.","translator":"Alikhan Musayev"},{"aya":"045","id":1641,"locale":"az","sura":"012","text":"İki nəfərdən qurtulmuş olanı, uzun müddətdən sonra xatırlayaraq dedi: “Mən sizə onun yozumunu bildirərəm. Bircə məni Yusufun yanına göndərin!”","translator":"Alikhan Musayev"},{"aya":"046","id":1642,"locale":"az","sura":"012","text":"O, zindana gəlib dedi: “Ey Yusuf! Ey düz danışan kişi! Yeddi arıq inəyin yeddi kök inəyi yediyi, həmçinin yeddi yaşıl sünbül və bir o qədər də quru sünbüllər barədə bizə xəbər ver. Ola bilsin ki, mən o adamların yanına qayıdım, bəlkə onlar da bilsinlər”.","translator":"Alikhan Musayev"},{"aya":"047","id":1643,"locale":"az","sura":"012","text":"Yusuf dedi: “Yeddi il bacardığınız qədər əkin. Biçdiyinizi isə, yeyəcəyiniz az bir miqdar istisna olmaqla, sünbüldə saxlayın.","translator":"Alikhan Musayev"},{"aya":"048","id":1644,"locale":"az","sura":"012","text":"Sonra bunun ardınca, toxumluq saxlayacağınız az bir miqdar istisna olmaqla, əvvəlcədən həmin illər üçün tədarük gördüyünüzü yeyəcək yeddi ağır il (quraqlıq illəri) gələcək.","translator":"Alikhan Musayev"},{"aya":"049","id":1645,"locale":"az","sura":"012","text":"Bunun ardınca da elə bir il gələcək ki, onda insanlara bol yağış veriləcək və onlar çoxlu meyvə şirəsi sıxacaqlar”.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s012-6.json","nextPage":"/az/s012-8.json"}}