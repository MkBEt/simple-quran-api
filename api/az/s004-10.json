{"results":[{"aya":"064","id":557,"locale":"az","sura":"004","text":"Biz hər bir elçini, Allahın izni ilə, ona məhz itaət edilsin deyə göndərdik. Əgər onlar özlərinə zülm etdikləri zaman sənin yanına gəlib Allahdan bağışlanma diləsəydilər və Peyğəmbər də onlar üçün bağışlanma diləsəydi, əlbəttə ki, Allahın tövbələri qəbul edən və Rəhmli olduğunu görərdilər.","translator":"Alikhan Musayev"},{"aya":"065","id":558,"locale":"az","sura":"004","text":"Xeyr! Sənin Rəbbinə and olsun ki, onlar öz aralarında baş verən çəkişmələrdə səni hakim hesab etməyincə, sonra da verdiyin hökmlərə görə özlərində bir sıxıntı duymadan tam təslim olmayınca iman gətirmiş olmazlar.","translator":"Alikhan Musayev"},{"aya":"066","id":559,"locale":"az","sura":"004","text":"Əgər Biz onlara: “Özünüzü (aranızdakı günahkarları) öldürün və yaxud yurdlarınızdan çıxın!”– deyə buyurmuş olsaydıq, içərilərindən çox azı bunu yerinə yetirərdi. Əgər onlar özlərinə verilən öyüd-nəsihətlərə əməl etsəydilər, əlbəttə, bu, onlar üçün daha xeyirli və daha mükəmməl olardı.","translator":"Alikhan Musayev"},{"aya":"067","id":560,"locale":"az","sura":"004","text":"Onda Biz də onlara Öz tərəfimizdən böyük bir mükafat verər","translator":"Alikhan Musayev"},{"aya":"068","id":561,"locale":"az","sura":"004","text":"və onları doğru yola yönəldərdik.","translator":"Alikhan Musayev"},{"aya":"069","id":562,"locale":"az","sura":"004","text":"Allaha və Onun Elçisinə itaət edənlər Allahın onlara nemət olaraq bəxş etdiyi peyğəmbərlərlə, sidq ürəkdən inananlarla, şəhidlərlə və əməlisalehlərlə birlikdə olacaqlar. Onlar necə də gözəl dostlardır.","translator":"Alikhan Musayev"},{"aya":"070","id":563,"locale":"az","sura":"004","text":"Bu lütf Allahdandır. Bilən olaraq Allah kifayət edər.","translator":"Alikhan Musayev"}],"metadata":{"itemsPerPage":7,"pages":26,"previousPage":"/az/s004-9.json","nextPage":"/az/s004-11.json"}}