{"results":[{"aya":"036","id":2827,"locale":"az","sura":"024","text":"Bu nur Allahın, tikilib ucaldılmasına və içində Öz adının zikr edilməsinə izin verdiyi evlərdədir. Orada səhər-axşam Ona təriflər deyirlər.","translator":"Alikhan Musayev"},{"aya":"037","id":2828,"locale":"az","sura":"024","text":"O kişilər ki, nə ticarət, nə də alış-veriş onları Allahı zikr etməkdən, namaz qılmaqdan və zəkat verməkdən yayındırmır. Onlar qəlblərin və gözlərin çevriləcəyi bir gündən qorxurlar.","translator":"Alikhan Musayev"},{"aya":"038","id":2829,"locale":"az","sura":"024","text":"Bu ona görədir ki, Allah onları, etdikləri əməllərin ən gözəli ilə mükafatlandırsın, onlara olan lütfünü artırsın. Allah istədiyinə hesabsız ruzi verir.","translator":"Alikhan Musayev"},{"aya":"039","id":2830,"locale":"az","sura":"024","text":"Kafirlərin əməlləri səhradakı ilğıma bənzəyir ki, susamış kimsə onu su hesab edər. Ona yaxınlaşdıqda isə onun heç nə olduğunu görər. O öz yanında Allahı tapar. O da onun cəzasını verər. Allah tez haqq-hesab çəkəndir.","translator":"Alikhan Musayev"},{"aya":"040","id":2831,"locale":"az","sura":"024","text":"Yaxud onların əməlləri əngin dənizdəki qaranlığa bənzəyir. Onu bir dalğa, onun üstündən də başqa bir dalğa örtər; onun da üstündə bir bulud vardır; bir-birinin üstündə olan qaranlıqlar! İnsan əlini çıxartsa, az qala onu görməz. Allah kimə nur verməsə, onun nuru olmaz.","translator":"Alikhan Musayev"},{"aya":"041","id":2832,"locale":"az","sura":"024","text":"Məgər göylərdə və yerdə olanların, həm də qanad açıb uçan quşların Allaha təriflər dediklərini görmürsənmi? Hər biri öz duasını və həmd-sənasını bilir. Allah onların nə etdiklərini bilir.","translator":"Alikhan Musayev"},{"aya":"042","id":2833,"locale":"az","sura":"024","text":"Göylərin və yerin mülkü Allaha məxsusdur. Dönüş də Allahadır.","translator":"Alikhan Musayev"}],"metadata":{"itemsPerPage":7,"pages":10,"previousPage":"/az/s024-5.json","nextPage":"/az/s024-7.json"}}