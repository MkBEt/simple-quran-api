{"results":[{"aya":"015","id":3621,"locale":"az","sura":"034","text":"Səba qəbiləsinin yaşadığı yerdə nişanə – biri sağda, digəri də solda olan iki bağça var idi. Onlara: “Rəbbinizin ruzisindən yeyin və Ona şükür edin. Budur gözəl diyar və Bağışlayan Rəbb!”– deyilmişdi","translator":"Alikhan Musayev"},{"aya":"016","id":3622,"locale":"az","sura":"034","text":"Amma onlar üz döndərdilər, Biz də üstlərinə güclü sel göndərdik. Onların iki bağçasını acı meyvəli, yulğunlu və içində bir az sidr ağacı olan iki bağla əvəz etdik.","translator":"Alikhan Musayev"},{"aya":"017","id":3623,"locale":"az","sura":"034","text":"Nankorluqlarına görə onları belə cəzalandırdıq. Məgər biz nankordan başqasını cəzalandırarıqmı?","translator":"Alikhan Musayev"},{"aya":"018","id":3624,"locale":"az","sura":"034","text":"Səba qəbiləsi ilə bərəkət verdiyimiz məmləkətlər arasında aydın görünən bir-birinə yaxın şəhərlər salmış, orada gediş-gəliş yaratmışdıq. “Oralarda gecələr və gündüzlər arxayın gəzib dolaşın!”– demişdik.","translator":"Alikhan Musayev"},{"aya":"019","id":3625,"locale":"az","sura":"034","text":"Onlar isə: “Ey Rəbbimiz! Səfərlərimizdə dayanacağımız şəhərlər arasındakı məsafəni uzaq et!”– dedilər və öz-özlərinə zülm etdilər. Biz onları əfsanələrə çevirib dilə-dişə saldıq, özlərini də darmadağın etdik. Həqiqətən, səbirli olan və şükür edən hər kəs bundan ibrət alar.","translator":"Alikhan Musayev"},{"aya":"020","id":3626,"locale":"az","sura":"034","text":"İblisin onlar barəsindəki ehtimalı doğru çıxdı. Bir dəstə mömindən başqa, qalanları onun toruna düşdülər.","translator":"Alikhan Musayev"},{"aya":"021","id":3627,"locale":"az","sura":"034","text":"Halbuki o, bu insanlar üzərində ixtiyar sahibi deyildi. Biz ancaq axirətə inananla ona şəkk gətirən kimsələri ayırd etmək üçün şeytana belə bir fürsət verdik. Sənin Rəbbin hər şeyi mühafizə edəndir.","translator":"Alikhan Musayev"}],"metadata":{"itemsPerPage":7,"pages":8,"previousPage":"/az/s034-2.json","nextPage":"/az/s034-4.json"}}