{"results":[{"aya":"113","id":606,"locale":"az","sura":"004","text":"Əgər sənə Allahın lütfü və rəhmi olmasaydı, əlbəttə, onların bir qismi səni doğru yoldan azdırmaq niyyətində olacaqdı. Amma onlar özlərindən başqa heç kəsi azdıra bilməz və sənə də heç bir şeylə zərər vura bilməzlər. Allah sənə Kitabı və hikməti (Quranı və Sünnəni) nazil etdi və bilmədiyin şeyləri sənə öyrətdi. Allahın sənə olan lütfü böyükdür.","translator":"Alikhan Musayev"},{"aya":"114","id":607,"locale":"az","sura":"004","text":"Onların gizli söhbətlərinin çoxunda xeyir yoxdur. Sədəqə verməyi və ya yaxşılıq etməyi yaxud da insanlar arasında sülh yaratmağı əmr edən şəxsin pıçıldaması isə istisnadır. Kim bunu Allahın razılığını qazanmaq üçün edərsə, Biz ona böyük mükafat verərik.","translator":"Alikhan Musayev"},{"aya":"115","id":608,"locale":"az","sura":"004","text":"Hər kəs doğru yol ona bəlli olduqdan sonra Peyğəmbərə qarşı çıxsa və möminlərin yolundan başqa bir yolla getsə, onu üz tutduğu yola yönəldər və Cəhənnəmdə yandırarıq. Ora nə pis dönüş yeridir.","translator":"Alikhan Musayev"},{"aya":"116","id":609,"locale":"az","sura":"004","text":"Şübhəsiz ki, Allah Ona şərik qoşmağı bağışlamayacaq. Bundan başqa olan daha kiçik günahları isə istədiyi kimsəyə bağışlayacaqdır. Allaha şərik qoşan şəxs əlbəttə ki, dərin bir azğınlığa düşmüşdür.","translator":"Alikhan Musayev"},{"aya":"117","id":610,"locale":"az","sura":"004","text":"Onlar Allahı qoyub, yalnız qadın adlarını daşıyan bütlərə yalvarır və yalnız üsyankar şeytana sitayiş edirlər.","translator":"Alikhan Musayev"},{"aya":"118","id":611,"locale":"az","sura":"004","text":"Allah şeytana lənət etdi. O isə dedi: “Mən Sənin qullarından müəyyən bir qismini hökmən ələ alacağam.","translator":"Alikhan Musayev"},{"aya":"119","id":612,"locale":"az","sura":"004","text":"Mən onları mütləq doğru yoldan azdıracaq və xülyalara salacağam; onlara mal-qaranın qulaqlarını kəsməyi buyuracaq və Allahın yaratdıqlarına dəyişiklik verməyi əmr edəcəyəm”. Allahı qoyub şeytanı özünə himayədar tutan şəxs açıq-aşkar ziyana uğramışdır.","translator":"Alikhan Musayev"}],"metadata":{"itemsPerPage":7,"pages":26,"previousPage":"/az/s004-16.json","nextPage":"/az/s004-18.json"}}