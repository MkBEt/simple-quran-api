{"results":[{"aya":"001","id":3470,"locale":"az","sura":"031","text":"Əlif. Ləm. Mim.","translator":"Alikhan Musayev"},{"aya":"002","id":3471,"locale":"az","sura":"031","text":"Bu, hikmətli Kitabın ayələridir.","translator":"Alikhan Musayev"},{"aya":"003","id":3472,"locale":"az","sura":"031","text":"Xeyirxah əməl sahiblərinə doğru yol göstəricisi və rəhmətdir.","translator":"Alikhan Musayev"},{"aya":"004","id":3473,"locale":"az","sura":"031","text":"O kəslərə ki, namaz qılır, zəkat verir və axirətə qətiyyətlə inanırlar.","translator":"Alikhan Musayev"},{"aya":"005","id":3474,"locale":"az","sura":"031","text":"Onlar öz Rəbbindən gələn doğru yoldadırlar. Məhz onlar nicat tapanlardır.","translator":"Alikhan Musayev"},{"aya":"006","id":3475,"locale":"az","sura":"031","text":"İnsanlar arasında elələri də var ki, heç bir biliyi olmadan başqalarını Allah yolundan sapdırmaq və Allahın ayələrini lağa qoymaq üçün boş-boş sözləri satın alırlar. Məhz onları alçaldıcı bir əzab gözləyir.","translator":"Alikhan Musayev"},{"aya":"007","id":3476,"locale":"az","sura":"031","text":"Ayələrimiz onlara oxunduğu zaman sanki onları eşitmirmiş, qulaqlarında tıxac varmış kimi təkəbbürlə üz çevirər. Sən belələrini ağrılı-acılı bir əzabla müjdələ.","translator":"Alikhan Musayev"}],"metadata":{"itemsPerPage":7,"pages":5,"nextPage":"/az/s031-2.json"}}