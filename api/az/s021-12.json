{"results":[{"aya":"078","id":2561,"locale":"az","sura":"021","text":"Davudu və Süleymanı da yada sal! Bir zaman onlar özgə adamların qoyunlarının girib zay elədiyi bir əkin sahəsi barəsində hökm vermişdilər. Biz onların hökmünə şahid idik.","translator":"Alikhan Musayev"},{"aya":"079","id":2562,"locale":"az","sura":"021","text":"Biz o hökmü Süleymana anlatdıq. Hər ikisinə hökmranlıq (peyğəmbərlik) və elm bəxş etdik. Biz dağları və quşları Davudla birlikdə Allahı tərifləmələri üçün ona ram etdik. Bunları Biz etdik.","translator":"Alikhan Musayev"},{"aya":"080","id":2563,"locale":"az","sura":"021","text":"Biz Davuda sizi döyüşdə təhlükələrdən mühafizə etmək üçün zirehlər düzəltməyi öyrətdik. Heç siz şükür edirsinizmi?","translator":"Alikhan Musayev"},{"aya":"081","id":2564,"locale":"az","sura":"021","text":"Güclü əsən küləyi Süleymana ram etdik. Küləklər onun əmri ilə bərəkət verdiyimiz yerə (Şama) tərəf əsərdi. Biz hər şeyi bilirik.","translator":"Alikhan Musayev"},{"aya":"082","id":2565,"locale":"az","sura":"021","text":"Şeytanlar arasından onun üçün dəniz sularına dalıb dalğıclıq edən və bundan başqa digər işlər görənlər də var idi. Biz onları nəzarətimiz altında saxlayırdıq.","translator":"Alikhan Musayev"},{"aya":"083","id":2566,"locale":"az","sura":"021","text":"Əyyubu da yada sal! Bir zaman o, Rəbbinə yalvarıb demişdi: “Mənə, həqiqətən də, bəla düçar olubdur. Sən rəhmlilərin ən rəhmlisisən!”","translator":"Alikhan Musayev"},{"aya":"084","id":2567,"locale":"az","sura":"021","text":"Biz onun duasını qəbul etdik və ona düçar olmuş bəlanı aradan qaldırdıq. Öz tərəfimizdən bir mərhəmət və ibadət edənlərə bir ibrət olsun deyə, ailəsini ona qaytardıq, üstəlik bir o qədər də əlavə etdik.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s021-11.json","nextPage":"/az/s021-13.json"}}