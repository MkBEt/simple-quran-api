{"results":[{"aya":"022","id":2162,"locale":"az","sura":"018","text":"Bəziləri: “Onlar üçdür, dördüncüsü köpəkləridir!”– deyəcəklər. Digərləri isə “Onlar beşdir, altıncısı köpəkləridir!”– deyəcəklər. Bununla da qeyb haqqında təxmini fikir yürüdəcəklər. Bəziləri də: “Onlar yeddidir, səkkizincisi köpəkləridir!”– deyəcəklər. De: “Onların sayını Rəbbim daha yaxşı bilir. İnsanlardan bunu bilən çox azdır!” Mağara əhli barədə açıq mübahisə et (ayələrə əsaslan) və kitab əhlinin heç birindən onlar barədə bir şey soruşma!","translator":"Alikhan Musayev"},{"aya":"023","id":2163,"locale":"az","sura":"018","text":"Heç bir şey barəsində: “Mən onu sabah edəcəyəm!”– demə!","translator":"Alikhan Musayev"},{"aya":"024","id":2164,"locale":"az","sura":"018","text":"Ancaq: “Əgər Allah istəsə!” (“inşallah”– de!) Unutduğun zaman Rəbbini yada salıb: “Ola bilsin ki, Rəbbim məni haqqa bundan daha yaxın olan bir yola yönəltsin”– de.","translator":"Alikhan Musayev"},{"aya":"025","id":2165,"locale":"az","sura":"018","text":"Onlar mağarada üç yüz il, üstəlik doqquz il də qaldılar.","translator":"Alikhan Musayev"},{"aya":"026","id":2166,"locale":"az","sura":"018","text":"De: “Onların nə qədər qaldıqlarını Allah daha yaxşı bilir. Göylərin və yerin qeybi ancaq Ona məxsusdur. O, necə gözəl görür, necə də yaxşı eşidir! Onların Ondan başqa heç bir himayədarı yoxdur. O, Öz mülkünə heç kəsi şərik etməz!”","translator":"Alikhan Musayev"},{"aya":"027","id":2167,"locale":"az","sura":"018","text":"Rəbbinin Kitabından sənə vəhy olunanları oxu. Onun kəlmələrini heç kəs dəyişdirə bilməz. Ondan başqa heç bir sığınacaq tapa bilməzsən.","translator":"Alikhan Musayev"},{"aya":"028","id":2168,"locale":"az","sura":"018","text":"Səhər və axşam çağı Rəbbinin Üzünü diləyərək Ona dua edənlərlə birlikdə özünü səbirli apar. Dünyanın bərbəzəyini istəyərək nəzərlərini yoxsullardan çevirmə. Qəlbini Bizi anmaqdan xəbərsiz etdiyimiz, nəfsinin istəklərinə uyan və işləri səmərəsiz olan bir kimsəyə itaət etmə!","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s018-3.json","nextPage":"/az/s018-5.json"}}