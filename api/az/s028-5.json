{"results":[{"aya":"029","id":3281,"locale":"az","sura":"028","text":"Musa müddətini başa vurub ailəsi ilə birlikdə yola çıxdığı zaman dağın yanında bir od gördü və ailəsinə dedi: “Dayanın! Mən bir od gördüm. Mən ondan sizə bir xəbər və ya bir köz gətirərəm ki, qızınasınız”.","translator":"Alikhan Musayev"},{"aya":"030","id":3282,"locale":"az","sura":"028","text":"Musa oraya gəlib çatdıqda sağ tərəfindəki vadinin yaxınlığında olan mübarək yerdəki ağac tərəfdən ona nida gəldi: “Ey Musa! Aləmlərin Rəbbi olan Allah Mənəm!","translator":"Alikhan Musayev"},{"aya":"031","id":3283,"locale":"az","sura":"028","text":"Əsanı yerə at!” Musa onun ilan kimi qıvrıldığını görüb, geriyə belə baxmadan dönüb qaçmağa başladı. Allah dedi: “Ey Musa! Yaxın gəl, qorxma! Sən əmin-amanlıqda olanlardansan!","translator":"Alikhan Musayev"},{"aya":"032","id":3284,"locale":"az","sura":"028","text":"Əlini qoynuna sal ki, əlin oradan ləkəsiz, ağappaq çıxsın. Qorxu keçib getsin deyə əlini özünə sıx. Bu, Firona və onun əyanlarına qarşı sənin Rəbbindən olan iki tutarlı dəlildir. Həqiqətən, onlar fasiq adamlardır”.","translator":"Alikhan Musayev"},{"aya":"033","id":3285,"locale":"az","sura":"028","text":"Musa dedi: “Ey Rəbbim! Mən onlardan birini öldürmüşəm, qorxuram ki, onlar da məni öldürələr.","translator":"Alikhan Musayev"},{"aya":"034","id":3286,"locale":"az","sura":"028","text":"Qardaşım Harun dildə məndən daha bəlağətlidir. Onu da, dediklərimi təsdiqləyən bir köməkçi kimi mənimlə birlikdə göndər. Mən, həqiqətən də, onların məni yalançı sayacaqlarından qorxuram”.","translator":"Alikhan Musayev"},{"aya":"035","id":3287,"locale":"az","sura":"028","text":"Allah dedi: “Biz səni qardaşınla qüvvətləndirəcək, ikinizə də dəlil verəcəyik. Onlar sizə heç bir pislik toxundura bilməyəcəklər. Möcüzələrimiz sayəsində siz və sizə tabe olanlar mütləq qalib gələcəksiniz”.","translator":"Alikhan Musayev"}],"metadata":{"itemsPerPage":7,"pages":13,"previousPage":"/az/s028-4.json","nextPage":"/az/s028-6.json"}}