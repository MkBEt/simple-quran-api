{"results":[{"aya":"001","id":1474,"locale":"az","sura":"011","text":"Əlif. Ləm. Ra. Bu, Müdrik, hər şeydən Xəbərdar olan Allah tərəfindən, ayələri mükəmməlləşdirilmiş, sonra da ətraflı izah edilmiş bir Kitabdır.","translator":"Alikhan Musayev"},{"aya":"002","id":1475,"locale":"az","sura":"011","text":"Bu ona görədir ki, Allahdan başqasına ibadət etməyəsiniz. Həqiqətən, mən Onun tərəfindən sizi xəbərdar edən və müjdələyənəm.","translator":"Alikhan Musayev"},{"aya":"003","id":1476,"locale":"az","sura":"011","text":"Həm də Rəbbinizdən bağışlanma diləyəsiniz, sonra da tövbə edəsiniz ki, O sizə müəyyən olunmuş vaxtadək gözəl gün-güzəran nəsib etsin və hər fəzilət sahibinə Öz lütfündən versin. Əgər Ondan üz çevirsəniz, bilin ki, mən sizə üz verəcək əzəmətli günün əzabından qorxuram.","translator":"Alikhan Musayev"},{"aya":"004","id":1477,"locale":"az","sura":"011","text":"Siz Allahın hüzuruna qayıdacaqsınız. O, hər şeyə qadirdir.","translator":"Alikhan Musayev"},{"aya":"005","id":1478,"locale":"az","sura":"011","text":"Baxın, onlar ürəklərini qısırlar (küfrü ört-basdır edirlər) ki, Allahdan gizlənsinlər. Doğrusu, onlar libaslarına büründükdə belə, Allah onların gizli saxladıqlarını da, aşkara çıxartdıqlarını da bilir. Həqiqətən də, O, kökslərdə olanları bilir.","translator":"Alikhan Musayev"},{"aya":"006","id":1479,"locale":"az","sura":"011","text":"Yer üzündə elə bir canlı yoxdur ki, onun ruzisini Allah verməsin. Allah onların qərar tutduqları yeri də, qorunub saxlanıldıqları yeri də bilir. Bunların hamısı açıq-aydın Yazıdadır (Lövhi-məhfuzdadır).","translator":"Alikhan Musayev"},{"aya":"007","id":1480,"locale":"az","sura":"011","text":"Hansınızın daha yaxşı əməl sahibi olduğunu sınamaq üçün, Ərşi su üzərində ikən, göyləri və yeri altı gündə yaradan Odur. Əgər sən: “Siz öləndən sonra diriləcəksiniz!”– desən, kafir olanlar: “Bu, açıq-aydın bir sehrdir!”– deyərlər.","translator":"Alikhan Musayev"}],"metadata":{"itemsPerPage":7,"pages":18,"nextPage":"/az/s011-2.json"}}