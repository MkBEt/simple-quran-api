{"results":[{"aya":"085","id":1681,"locale":"az","sura":"012","text":"Onlar dedi: “Allaha and olsun ki, Yusufu sən tez-tez yada salmaqla axırda ya əldən düşəcək, ya da öləcəksən”.","translator":"Alikhan Musayev"},{"aya":"086","id":1682,"locale":"az","sura":"012","text":"O dedi: “Mən dərd-qəmimi yalnız Allaha açıb söyləyirəm və Allahdan nazil olan vəhy sayəsində sizin bilmədiklərinizdən agah oluram.","translator":"Alikhan Musayev"},{"aya":"087","id":1683,"locale":"az","sura":"012","text":"Ey oğullarım! Yusufdan və qardaşından xəbər tutmaq üçün yola düşün, Allahın mərhəmətindən ümidinizi üzməyin. Çünki Allahın mərhəmətindən ancaq kafir adamlar ümidlərini kəsər”.","translator":"Alikhan Musayev"},{"aya":"088","id":1684,"locale":"az","sura":"012","text":"Onlar Yusufun yanına girdikdə dedilər: “Ey hökmdar! Biz və ailəmiz fəlakətə uğramışıq. Bir az mal gətirmişik. Bizə bunların əvəzində ölçünü tam elə və bizə sədəqə ver. Şübhəsiz ki, Allah sədəqə verənləri mükafatlandırar”.","translator":"Alikhan Musayev"},{"aya":"089","id":1685,"locale":"az","sura":"012","text":"O dedi: “Sizin nadanlığınız dövründə Yusufa və qardaşına nələr etdiyiniz yadınızdadırmı?”","translator":"Alikhan Musayev"},{"aya":"090","id":1686,"locale":"az","sura":"012","text":"Onlar dedilər: “Yoxsa sən özün Yusufsan?” O dedi: “Mən Yusufam, bu da qardaşımdır. Allah bizə mərhəmət etmişdir. Kim Allahdan qorxsa və səbir etsə, bilsin ki, Allah yaxşı iş görənlərin mükafatını puç etməz”.","translator":"Alikhan Musayev"},{"aya":"091","id":1687,"locale":"az","sura":"012","text":"Onlar dedilər: “Allaha and olsun ki, Allah səni bizdən üstün tutmuşdur. Biz isə günahkar olmuşuq”.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s012-12.json","nextPage":"/az/s012-14.json"}}