{"results":[{"aya":"022","id":3362,"locale":"az","sura":"029","text":"Siz nə yerdə, nə də göydə Ondan gizlənib yaxa qurtara bilməyəcəksiniz. Allahdan başqa sizin nə bir himayədarınız, nə də bir yardımçınız olacaq”.","translator":"Alikhan Musayev"},{"aya":"023","id":3363,"locale":"az","sura":"029","text":"Məhz Mənim mərhəmətimdən ümidlərini kəsənlər Allahın ayələrini və Onunla qarşılaşacaqlarını inkar edənlərdir. Elə onlar üçün ağrılı-acılı bir əzab vardır.","translator":"Alikhan Musayev"},{"aya":"024","id":3364,"locale":"az","sura":"029","text":"Qövmünün cavabı isə ancaq: “Ya onu öldürün, ya da yandırın!”– demələri oldu. Lakin Allah onu oddan qorudu. Doğrudan da, bunda mömin adamlar üçün mənimsəməli bir ibrət vardır.","translator":"Alikhan Musayev"},{"aya":"025","id":3365,"locale":"az","sura":"029","text":"İbrahim dedi: “Siz aranızda ancaq dünya həyatına bəslədiyiniz vurğunluğa görə Allahı qoyub bütlərə pərəstiş etdiniz. Sonra isə Qiyamət günü bir-birinizi kafir adlandırıb lənətləyəcəksiniz. Sığınacağınız Od olacaqdır. Sizə yardım edə bilən kəslər də tapa bilməyəcəksiniz”.","translator":"Alikhan Musayev"},{"aya":"026","id":3366,"locale":"az","sura":"029","text":"Lut ona iman gətirdi. İbrahim dedi: “Mən Rəbbimin yanına (əmr etdiyi Şam diyarına) hicrət edirəm. Həqiqətən, O, Qüdrətlidir, Müdrikdir”.","translator":"Alikhan Musayev"},{"aya":"027","id":3367,"locale":"az","sura":"029","text":"Biz ona İshaqı və Yəqubu bağışladıq. Onun nəslinə peyğəmbərlik və Kitab verdik. Dünyada onun mükafatını verdik. Şübhəsiz ki, o, axirətdə əməlisalehlərdən olacaqdır!","translator":"Alikhan Musayev"},{"aya":"028","id":3368,"locale":"az","sura":"029","text":"Lutu da xatırla! Bir zaman o öz qövmünə belə demişdi: “Doğrudan da, siz özünüzdən əvvəlki aləmlərdən heç kəsin etmədiyi iyrənc bir iş tutursunuz.","translator":"Alikhan Musayev"}],"metadata":{"itemsPerPage":7,"pages":10,"previousPage":"/az/s029-3.json","nextPage":"/az/s029-5.json"}}