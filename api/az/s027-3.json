{"results":[{"aya":"015","id":3174,"locale":"az","sura":"027","text":"Biz Davuda və Süleymana elm verdik. Onlar dedilər: “Bizi Öz mömin qullarının çoxundan üstün tutan Allaha həmd olsun!”","translator":"Alikhan Musayev"},{"aya":"016","id":3175,"locale":"az","sura":"027","text":"Süleyman Davuda peyğəmbərlikdə varis oldu və dedi: “Ey insanlar! Bizə quş dili öyrədildi və bizə hər şeydən verildi. Həqiqətən, bu, bizə göstərilən açıq-aşkar üstünlükdür”.","translator":"Alikhan Musayev"},{"aya":"017","id":3176,"locale":"az","sura":"027","text":"Süleymanın cinlərdən, insanlardan və quşlardan ibarət qoşunu toplanıldı. Onlar müntəzəm şəkildə yerbəyer edildilər.","translator":"Alikhan Musayev"},{"aya":"018","id":3177,"locale":"az","sura":"027","text":"Nəhayət, onlar qarışqa vadisinə gəlib çatdıqda bir qarışqa dedi: “Ey qarışqalar! Yuvalarınıza girin ki, Süleyman və onun qoşunu özləri də hiss etmədən sizi tapdayıb məhv etməsinlər”.","translator":"Alikhan Musayev"},{"aya":"019","id":3178,"locale":"az","sura":"027","text":"Süleyman qarışqanın bu sözünə gülümsədi və dedi: “Ey Rəbbim! Mənə həm mənim özümə, həm də valideynlərimə əta etdiyin nemətə şükür etmək üçün, Sənin razı qalacağın yaxşı əməl etmək üçün ilham ver və məni Öz mərhəmətinlə əməlisaleh qullarına qovuşdur!”","translator":"Alikhan Musayev"},{"aya":"020","id":3179,"locale":"az","sura":"027","text":"Süleyman quşları nəzərdən keçirib dedi: “Hüdhüdü nə üçün görmürəm? Yoxsa o burada yoxdur?","translator":"Alikhan Musayev"},{"aya":"021","id":3180,"locale":"az","sura":"027","text":"O, ya mənə aşkar bir dəlil gətirməlidir, ya da mən ona şiddətli bir əzab verməliyəm və yaxud da tutub boğazını üzməliyəm”.","translator":"Alikhan Musayev"}],"metadata":{"itemsPerPage":7,"pages":14,"previousPage":"/az/s027-2.json","nextPage":"/az/s027-4.json"}}