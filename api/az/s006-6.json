{"results":[{"aya":"036","id":825,"locale":"az","sura":"006","text":"Sənin çağırışını ancaq səmimi qəlbdən dinləyənlər qəbul edər. Ölülərə gəldikdə isə, Allah onları dirildəcək, sonra da onlar Onun hüzuruna qaytarılacaqlar.","translator":"Alikhan Musayev"},{"aya":"037","id":826,"locale":"az","sura":"006","text":"Kafirlər dedilər: “Niyə ona Rəbbindən bir möcüzə endirilməyib?” De: “Şübhəsiz ki, Allah möcüzə endirməyə qadirdir. Lakin onların çoxu bunu bilmir”.","translator":"Alikhan Musayev"},{"aya":"038","id":827,"locale":"az","sura":"006","text":"Yer üzündə gəzən heyvanların və göydə uçan iki qanadlı quşların hamısı sizin kimi ümmətlərdir. Biz Kitabda heç bir şeyi nəzərdən qaçırmadıq. Sonra onlar Rəbbinin hüzuruna toplanılacaqlar.","translator":"Alikhan Musayev"},{"aya":"039","id":828,"locale":"az","sura":"006","text":"Ayələrimizi yalan sayanlar qaranlıqlar içində qalmış karlar və lallardır. Allah istədiyini azdırar, istədiyini isə düz yola yönəldər.","translator":"Alikhan Musayev"},{"aya":"040","id":829,"locale":"az","sura":"006","text":"De: “Doğru danışanlarsınızsa, deyin görüm, əgər sizə Allahın əzabı gəlsə və ya həmin Saat sizi haqlayarsa, Allahdan başqasınımı çağıracaqsınız?”","translator":"Alikhan Musayev"},{"aya":"041","id":830,"locale":"az","sura":"006","text":"Xeyr! Siz yalnız Onu çağıracaqsınız. Əgər Allah istəsə, Ona uzaqlaşdırması haqqında yalvardığınız bəlanı aradan qaldırar və şərik qoşduğunuz şeyləri unudarsınız.","translator":"Alikhan Musayev"},{"aya":"042","id":831,"locale":"az","sura":"006","text":"Səndən əvvəl də ümmətlərə elçilər göndərmişdik. Biz onları sıxıntıya və xəstəliyə düçar etdik ki, bəlkə boyun əyələr.","translator":"Alikhan Musayev"}],"metadata":{"itemsPerPage":7,"pages":24,"previousPage":"/az/s006-5.json","nextPage":"/az/s006-7.json"}}