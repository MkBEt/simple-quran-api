{"results":[{"aya":"071","id":860,"locale":"az","sura":"006","text":"De: “Biz Allahı qoyub bizə nə bir xeyir, nə də bir zərər verə bilməyən şeylərəmi ibadət edəcəyik? Allah bizi doğru yola yönəltdikdən sonra, şeytanların yer üzündə azdırdığı, mömin dostlarının isə: “Bizə tərəf gəl!”– deyib doğru yola çağırdıqları çaşbaş qalan kimsə kimi geriyəmi döndəriləcəyik?” De: “Ancaq Allahın haqq yolu doğru yoldur! Bizə əmr edilmişdir ki, aləmlərin Rəbbinə təslim olaq.","translator":"Alikhan Musayev"},{"aya":"072","id":861,"locale":"az","sura":"006","text":"Namaz qılın, Ondan qorxun, məhz Onun hüzuruna toplanılacaqsınız”.","translator":"Alikhan Musayev"},{"aya":"073","id":862,"locale":"az","sura":"006","text":"Göyləri və yeri haqq olaraq xəlq edən Odur. O: “Ol!”– dediyi gün hər şey olar. Onun Sözü haqdır. Sur üfürüləcəyi gün hökm yalnız Ona məxsus olacaqdır. Qeybi və aşkarı Bilən də Odur. O, Müdrikdir, hər şeydən Xəbərdardır.","translator":"Alikhan Musayev"},{"aya":"074","id":863,"locale":"az","sura":"006","text":"Bir zaman İbrahim atası Azərə demişdi: “Sən bütləri məbudlarmı qəbul edirsən? Mən səni və sənin qövmünü açıq-aydın azğınlıq içində görürəm”.","translator":"Alikhan Musayev"},{"aya":"075","id":864,"locale":"az","sura":"006","text":"Beləcə, Biz, İbrahimə göylərin və yerin səltənətini göstərdik ki, yəqinliklə inananlardan olsun.","translator":"Alikhan Musayev"},{"aya":"076","id":865,"locale":"az","sura":"006","text":"Gecənin qaranlığı onu bürüdükdə o, ulduz görüb: “Bu mənim Rəbbimdir!”– dedi. O batdıqda isə: “Mən batanları sevmirəm!”– dedi.","translator":"Alikhan Musayev"},{"aya":"077","id":866,"locale":"az","sura":"006","text":"Doğan ayı gördükdə: “Bu mənim Rəbbimdir!”– dedi. O batdıqda isə: “Əgər Rəbbim məni doğru yola yönəltməsəydi, mən azmış adamlardan olardım”– dedi.","translator":"Alikhan Musayev"}],"metadata":{"itemsPerPage":7,"pages":24,"previousPage":"/az/s006-10.json","nextPage":"/az/s006-12.json"}}