{"results":[{"aya":"015","id":4148,"locale":"az","sura":"040","text":"Ən yüksək dərəcələrin və Ərşin sahibi Odur. O Öz əmri ilə vəhyi qullarından istədiyinə nazil edir ki, o, insanları Görüş günü ilə qorxutsun.","translator":"Alikhan Musayev"},{"aya":"016","id":4149,"locale":"az","sura":"040","text":"O gün insanlar yer üzünə çıxacaq və onların heç bir şeyi Allahdan gizli qalmayacaqdır. Allah deyəcək: “Bu gün hökm kimə məxsusdur? Tək olan, hər şeyə Qalib Gələn Allaha!”","translator":"Alikhan Musayev"},{"aya":"017","id":4150,"locale":"az","sura":"040","text":"Bu gün hər kəsə qazandığının əvəzi veriləcəkdir. Bu gün haqsızlıq olmaz. Şübhəsiz ki, Allah tez haqq-hesab çəkəndir.","translator":"Alikhan Musayev"},{"aya":"018","id":4151,"locale":"az","sura":"040","text":"Onları ürəklərin xirtdəyə çatacağı, özləri də qəm-qüssə içində olacaqları Yaxınlaşan günlə qorxut. O gün zalımların nə bir yaxın dostu, nə də sözü keçən bir şəfaətçisi olar.","translator":"Alikhan Musayev"},{"aya":"019","id":4152,"locale":"az","sura":"040","text":"Allah gözlərin xaincəsinə baxışını və kökslərin nələr gizlətdiyini bilir.","translator":"Alikhan Musayev"},{"aya":"020","id":4153,"locale":"az","sura":"040","text":"Allah ədalətlə hökm verər. Ondan başqa yalvardıqları bütlər isə heç bir şeyə hökm verə bilməzlər. Şübhəsiz ki, Allah Eşidəndir, Görəndir!","translator":"Alikhan Musayev"},{"aya":"021","id":4154,"locale":"az","sura":"040","text":"Məgər onlar yer üzündə gəzib-dolaşıb özlərindən əvvəlkilərin aqibətinin necə olduğunu görmədilərmi? Onlar bunlardan daha qüvvətli idilər və yer üzündə daha çox iz qoymuşdular. Allah onları günahlarına görə əzabla yaxaladı və onları Allahdan qoruyan olmadı.","translator":"Alikhan Musayev"}],"metadata":{"itemsPerPage":7,"pages":13,"previousPage":"/az/s040-2.json","nextPage":"/az/s040-4.json"}}