{"results":[{"aya":"036","id":3569,"locale":"az","sura":"033","text":"Allah və Onun Elçisi bir işə hökm verdiyi zaman heç bir mömin kişi və mömin qadın öz işlərində istədikləri qərarı verə bilməzlər. Allaha və Onun Elçisinə asi olan kəs, əlbəttə ki, açıq-aydın azğınlığa düşmüşdür.","translator":"Alikhan Musayev"},{"aya":"037","id":3570,"locale":"az","sura":"033","text":"Bir zaman Allahın nemət verdiyi və sənin özünün nemət verdiyin kəsə (Zeyd ibn Harisəyə): “Zövcəni yanında saxla, Allahdan qorx!”– deyirdin. Allahın aşkar edəcəyi şeyi ürəyində gizli saxlayır və insanlardan çəkinirdin. Halbuki əslində qorxmalı olduğun məhz Allahdır. Zeyd zövcəsini boşadıqda səni onunla evləndirdik ki, oğulluqları övrətlərini boşadıqları zaman o qadınlarla evlənməkdə möminlərə heç bir sıxıntı olmasın. Allahın əmri mütləq yerinə yetəcəkdir.","translator":"Alikhan Musayev"},{"aya":"038","id":3571,"locale":"az","sura":"033","text":"Allahın Peyğəmbərə halal buyurduğu bir şeydə ona heç bir günah gəlməz. Öncə gəlib-gedənlər haqqında da Allahın qayda-qanunu belə idi. Allahın əmri əzəldən müəyyən edilmiş bir hökmdür.","translator":"Alikhan Musayev"},{"aya":"039","id":3572,"locale":"az","sura":"033","text":"Onlar Allahın risalətini təbliğ edir, Ondan qorxur və Allahdan başqa heç kəsdən qorxmurdular. Allah Özü haqq-hesab çəkməyə kifayətdir.","translator":"Alikhan Musayev"},{"aya":"040","id":3573,"locale":"az","sura":"033","text":"Muhəmməd aranızdakı kişilərdən heç birinin atası deyildir. Lakin o, Allahın Elçisi və peyğəmbərlərin sonuncusudur. Allah hər şeyi bilir.","translator":"Alikhan Musayev"},{"aya":"041","id":3574,"locale":"az","sura":"033","text":"Ey iman gətirənlər! Allahı tez-tez yada salın!","translator":"Alikhan Musayev"},{"aya":"042","id":3575,"locale":"az","sura":"033","text":"Səhər-axşam Onun şəninə təriflər deyin!","translator":"Alikhan Musayev"}],"metadata":{"itemsPerPage":7,"pages":11,"previousPage":"/az/s033-5.json","nextPage":"/az/s033-7.json"}}