{"results":[{"aya":"001","id":5178,"locale":"az","sura":"062","text":"Göylərdə və yerdə olanların hamısı Hökmran, Müqəddəs, Qüdrətli, Müdrik Allahın şəninə təriflər deyir.","translator":"Alikhan Musayev"},{"aya":"002","id":5179,"locale":"az","sura":"062","text":"Savadsızlara özlərindən elçi göndərən Odur. Elçi onlara Allahın ayələrini oxuyar, onları pis əməllərdən təmizləyər, onlara Kitabı və Hikməti öyrədər. Halbuki onlar əvvəllər açıq-aydın azğınlıq içində idilər.","translator":"Alikhan Musayev"},{"aya":"003","id":5180,"locale":"az","sura":"062","text":"Allah səni hələ müsəlmanlara qoşulmamış başqalarına da elçi göndərmişdir. O, Qüdrətlidir, Müdrikdir.","translator":"Alikhan Musayev"},{"aya":"004","id":5181,"locale":"az","sura":"062","text":"Bu, Allahın lütfüdür, onu istədiyinə verir. Allah böyük lütf sahibidir.","translator":"Alikhan Musayev"},{"aya":"005","id":5182,"locale":"az","sura":"062","text":"Onlara Tövrata əməl etmək tapşırıldıqdan sonra ona əməl etməyənlər belində çoxlu kitab daşıyan, amma onlardan faydalana bilməyən uzunqulağa bənzəyirlər. Allahın ayələrini yalan sayan adamların məsəli necə də pisdir. Allah zalım adamları doğru yola yönəltməz.","translator":"Alikhan Musayev"},{"aya":"006","id":5183,"locale":"az","sura":"062","text":"De: “Ey yəhudilər! Əgər insanlar arasında ancaq özünüzün Allahın dostları olduğunuzu iddia edirsinizsə və doğru danışanlarsınızsa, onda özünüzə ölüm diləyin!”","translator":"Alikhan Musayev"},{"aya":"007","id":5184,"locale":"az","sura":"062","text":"Lakin onlar öz əlləri ilə törətdikləri əməllərə görə ölümü əsla diləməzlər. Allah zalımları tanıyır.","translator":"Alikhan Musayev"}],"metadata":{"itemsPerPage":7,"pages":2,"nextPage":"/az/s062-2.json"}}