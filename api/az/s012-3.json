{"results":[{"aya":"015","id":1611,"locale":"az","sura":"012","text":"Qardaşları onu aparıb quyuya atmaq qərarına gəldikdə biz ona belə vəhy etdik: “Sən onlara bu əməlləri barəsində gözləmədikləri bir halda xəbər verəcəksən”.","translator":"Alikhan Musayev"},{"aya":"016","id":1612,"locale":"az","sura":"012","text":"Onlar axşam ağlaya-ağlaya atalarının yanına gəlib","translator":"Alikhan Musayev"},{"aya":"017","id":1613,"locale":"az","sura":"012","text":"dedilər: “Ey atamız! Biz Yusufu əşyalarımızın yanında qoyub yarışmaq üçün getmişdik. Canavar da onu yedi. Əlbəttə, biz doğru danışsaq da, sən bizə inanan deyilsən”.","translator":"Alikhan Musayev"},{"aya":"018","id":1614,"locale":"az","sura":"012","text":"Qardaşları onun köynəyinə saxta qan ləkəsi sürtüb gətirdilər. Yaqub dedi: “Xeyr, sizi öz nəfsiniz bu işə vadar etmişdir. Mənə gözəl səbir gərəkdir. Söylədiklərinizin müqabilində Allahdan kömək diləmək lazımdır”.","translator":"Alikhan Musayev"},{"aya":"019","id":1615,"locale":"az","sura":"012","text":"Quyunun yaxınlığına bir karvan gəldi və suçularını su dalınca göndərdilər. O, su qabını quyuya saldı və: “Şad xəbər! Burada bir oğlan uşağı vardır!”– dedi. Karvan əhli onu satılacaq bir əşya kimi özləri ilə apardılar. Allah isə onların nə etdiklərini bilirdi.","translator":"Alikhan Musayev"},{"aya":"020","id":1616,"locale":"az","sura":"012","text":"Onu dəyərsiz bir qiymətə – bir neçə dirhəmə satdılar. Onlar (Yusufun qardaşları) onu çox qiymətləndirmədilər.","translator":"Alikhan Musayev"},{"aya":"021","id":1617,"locale":"az","sura":"012","text":"Onu alan misirli öz arvadına: “Ona yaxşı bax. Ola bilsin ki, bizə fayda versin və ya onu oğulluğa götürək”– dedi. Beləliklə, Yusufu yer üzündə yerləşdirdik və ona yuxuları yozmağı öyrətdik. Allah Öz işini qələbə ilə başa çatdırandır. Lakin insanların çoxu bunu bilmir.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s012-2.json","nextPage":"/az/s012-4.json"}}