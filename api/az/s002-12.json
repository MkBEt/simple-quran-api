{"results":[{"aya":"078","id":85,"locale":"az","sura":"002","text":"Onların arasında Kitabı bilməyən elə savadsızlar vardır ki, onlar ancaq xülyalara dalar və ancaq zənnə uyarlar.","translator":"Alikhan Musayev"},{"aya":"079","id":86,"locale":"az","sura":"002","text":"Vay o şəxslərin halına ki, onlar öz əlləri ilə kitab yazır, sonra da: “Bu, Allah tərəfindəndir!”– deyirlər ki, onunla cüzi miqdarda pul əldə edə bilsinlər. Öz əlləri ilə yazdıqlarına görə vay onların halına! Qazandıqları şeyə görə vay onların halına!","translator":"Alikhan Musayev"},{"aya":"080","id":87,"locale":"az","sura":"002","text":"Onlar dedilər: “Od bizə ancaq bir neçə gün toxunacaq!” De: “Məgər siz Allahdan əhd almısınız? Allah verdiyi əhdə əsla xilaf çıxmaz! Yoxsa Allaha qarşı bilmədiyinizi danışırsınız?”","translator":"Alikhan Musayev"},{"aya":"081","id":88,"locale":"az","sura":"002","text":"Xeyr! Günah qazanan və xətaları özlərini bürüyən kimsələr – məhz onlar Od sakinləridir və orada əbədi qalacaqlar!","translator":"Alikhan Musayev"},{"aya":"082","id":89,"locale":"az","sura":"002","text":"İman gətirib yaxşı işlər görənlər isə Cənnət sakinləridir. Onlar orada əbədi qalacaqlar!","translator":"Alikhan Musayev"},{"aya":"083","id":90,"locale":"az","sura":"002","text":"Bir zaman Biz İsrail oğulları ilə: “Allahdan qeyrisinə ibadət etməyəcək, valideynlərə, qohum-əqrəbaya, yetimlərə və kasıblara xeyirxahlıq edəcək, insanlara xoş söz deyəcək, namaz qılacaq və zəkat verəcəksiniz!”– deyə əhd bağladıq. Sonra az bir qisminiz istisna olmaqla, haqdan üz çevirib döndünüz.","translator":"Alikhan Musayev"},{"aya":"084","id":91,"locale":"az","sura":"002","text":"O zaman Biz sizinlə: “Bir-birinizin qanını tökməyəcəksiniz, bir-birinizi yurdlarınızdan çıxarmayacaqsınız!”– deyə əhd kəsdik. Sonra da siz özünüz şahidlik edərək bu əhdi təsdiqlədiniz.","translator":"Alikhan Musayev"}],"metadata":{"itemsPerPage":7,"pages":41,"previousPage":"/az/s002-11.json","nextPage":"/az/s002-13.json"}}