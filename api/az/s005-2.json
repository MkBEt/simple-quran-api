{"results":[{"aya":"008","id":677,"locale":"az","sura":"005","text":"Ey iman gətirənlər! Allah xatirinə ədaləti qoruyan şahidlər olun. Hər hansı bir camaata qarşı olan kin-küdurət sizi ədalətsizliyə sövq etməsin. Ədalətli olun! Bu, təqvaya daha yaxındır. Allahdan qorxun! Şübhəsiz ki, Allah nə etdiklərinizdən xəbərdardır.","translator":"Alikhan Musayev"},{"aya":"009","id":678,"locale":"az","sura":"005","text":"Allah iman gətirib saleh əməllər edənlərə vəd etmişdir ki, onlar üçün bağışlanma və böyük mükafat vardır.","translator":"Alikhan Musayev"},{"aya":"010","id":679,"locale":"az","sura":"005","text":"Kafir olub ayələrimizi yalan sayanlar isə Cəhənnəm sakinləridirlər.","translator":"Alikhan Musayev"},{"aya":"011","id":680,"locale":"az","sura":"005","text":"Ey iman gətirənlər! Allahın sizə olan nemətini xatırlayın. Bir zaman bir tayfa sizə əl qaldırmaq fikrinə düşdükdə Allah onları sizdən əl çəkməyə məcbur etmişdi. Allahdan qorxun! Qoy möminlər Allaha təvəkkül etsinlər!","translator":"Alikhan Musayev"},{"aya":"012","id":681,"locale":"az","sura":"005","text":"Allah İsrail oğulları ilə əhd bağlamışdı. Biz onlardan on iki başçı təyin etdik. Allah dedi: “Mən sizinləyəm. Əgər namaz qılsanız, zəkat versəniz, Mənim elçilərimə inanıb onlara yardım etsəniz və kasıblara könüllü yardım etməklə Allaha gözəl bir borc versəniz, əlbəttə, Mən təqsirlərinizdən keçər və sizi ağacları altından çaylar axan Cənnət bağlarına daxil edərəm. Sizlərdən kimsə bundan sonra kafir olsa, bilsin ki, artıq o, doğru yoldan azmışdır”.","translator":"Alikhan Musayev"},{"aya":"013","id":682,"locale":"az","sura":"005","text":"İsrail oğulları verdikləri əhdi pozduqlarına görə Biz onları lənətlədik və qəlblərini sərtləşdirdik. Onlar Kitabda olan kəlmələrin yerlərini dəyişdirirlər. Onlar özlərinə öyrədilmiş şeylərin bir hissəsini unutdular. İçərilərindən az bir qismi istisna olmaqla, sən onlardan daim xəyanət görəcəksən. Onları əfv et və təqsirlərindən keç. Şübhəsiz ki, Allah yaxşılıq edənləri sevir.","translator":"Alikhan Musayev"},{"aya":"014","id":683,"locale":"az","sura":"005","text":"“Biz xaçpərəstik!”– deyənlərlə də əhd bağlamışdıq. Onlar da özlərinə öyrədilənin bir hissəsini unutdular. Buna görə də onların arasına Qiyamət gününə qədər ədavət və kin saldıq. Allah onlara nə etdikləri barədə xəbər verəcəkdir.","translator":"Alikhan Musayev"}],"metadata":{"itemsPerPage":7,"pages":18,"previousPage":"/az/s005.json","nextPage":"/az/s005-3.json"}}