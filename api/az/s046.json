{"results":[{"aya":"001","id":4511,"locale":"az","sura":"046","text":"Ha. Mim.","translator":"Alikhan Musayev"},{"aya":"002","id":4512,"locale":"az","sura":"046","text":"Bu Kitab Qüdrətli, Müdrik Allah tərəfindən nazil edilmişdir.","translator":"Alikhan Musayev"},{"aya":"003","id":4513,"locale":"az","sura":"046","text":"Biz göyləri, yeri və onların arasında olanları ancaq bir həqiqət kimi və məlum bir zaman kəsimi üçün yaratdıq. Kafirlər isə xəbərdar edildikləri şeylərdən üz döndərdilər.","translator":"Alikhan Musayev"},{"aya":"004","id":4514,"locale":"az","sura":"046","text":"De: “Bir deyin görək, sizin Allahdan başqa tapındıqlarınız yer üzündə nə yaratmışlar? Yoxsa onların göylərin yaradılmasında bir şərikliyi var? Əgər doğru danışanlarsınızsa, mənə bundan əvvəl nazil olmuş bir kitab və ya elmdən qalan bir əsər gətirin”.","translator":"Alikhan Musayev"},{"aya":"005","id":4515,"locale":"az","sura":"046","text":"Allahı qoyub Qiyamət gününədək özünə cavab verə bilməyən əşyalara yalvaran kimsədən daha çox azmış kim ola bilər? Halbuki o bütlər onların yalvarışından xəbərsizdirlər.","translator":"Alikhan Musayev"},{"aya":"006","id":4516,"locale":"az","sura":"046","text":"İnsanlar bir yerə toplanılacaqları zaman bütlər onlara düşmən kəsiləcək və onların ibadətini inkar edəcəklər.","translator":"Alikhan Musayev"},{"aya":"007","id":4517,"locale":"az","sura":"046","text":"Ayələrimiz onlara aydın şəkildə oxunarkən, artıq həqiqətin gəldiyini görüb onu inkar edən kafirlər: “Bu, açıq bir sehrdir!”– deyirlər.","translator":"Alikhan Musayev"}],"metadata":{"itemsPerPage":7,"pages":5,"nextPage":"/az/s046-2.json"}}