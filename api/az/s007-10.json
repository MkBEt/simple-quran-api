{"results":[{"aya":"064","id":1018,"locale":"az","sura":"007","text":"Kafirlər onu yalançı hesab etdilər. Biz onu və onunla birlikdə gəmidə olanları xilas etdik. Ayələrimizi yalan hesab edənləri isə suya qərq etdik. Doğrudan da, onlar kor adamlar idilər.","translator":"Alikhan Musayev"},{"aya":"065","id":1019,"locale":"az","sura":"007","text":"Ad qövmünə də qardaşları Hudu göndərdik. O dedi: “Ey qövmüm! Allaha ibadət edin. Sizin Ondan başqa məbudunuz yoxdur. Yoxsa qorxmursunuz?”","translator":"Alikhan Musayev"},{"aya":"066","id":1020,"locale":"az","sura":"007","text":"Qövmünün kafir zadəganları dedilər: “Biz səni səfeh sayırıq və həqiqətən də, səni yalançılardan hesab edirik!”","translator":"Alikhan Musayev"},{"aya":"067","id":1021,"locale":"az","sura":"007","text":"O dedi: “Ey qövmüm! Mən heç də səfeh deyiləm. Lakin mən aləmlərin Rəbbi tərəfindən göndərilmiş bir elçiyəm.","translator":"Alikhan Musayev"},{"aya":"068","id":1022,"locale":"az","sura":"007","text":"Mən Rəbbimin vəhy etdiyi hökmlərini sizə təbliğ edirəm. Mən sizin etibarlı nəsihətçinizəm.","translator":"Alikhan Musayev"},{"aya":"069","id":1023,"locale":"az","sura":"007","text":"Yoxsa sizi qorxutmaq üçün öz aranızdan olan bir kişinin vasitəsi ilə Rəbbinizin sizə öyüd-nəsihət verməsinə heyrətmi edirsiniz? Yadınıza salın ki, O, sizi Nuh qövmündən sonra xələflər təyin etdi və sizi xilqətcə daha qüvvətli etdi. Allahın nemətlərini xatırlayın ki, bəlkə nicat tapasınız”.","translator":"Alikhan Musayev"},{"aya":"070","id":1024,"locale":"az","sura":"007","text":"Onlar dedilər: “Yanımıza gəlmisən ki, atalarımızın ibadət etdiklərini buraxıb tək Allaha ibadət edək? Əgər doğru danışanlardansansa, bizə vəd etdiyin əzabı gətir”.","translator":"Alikhan Musayev"}],"metadata":{"itemsPerPage":7,"pages":30,"previousPage":"/az/s007-9.json","nextPage":"/az/s007-11.json"}}