{"results":[{"aya":"015","id":1765,"locale":"az","sura":"014","text":"Elçilər qələbə istədilər. Hər bir inadkar dikbaş da ziyana uğradı.","translator":"Alikhan Musayev"},{"aya":"016","id":1766,"locale":"az","sura":"014","text":"Qabaqda onu Cəhənnəm gözləyir; orada ona irinli su içirdiləcək.","translator":"Alikhan Musayev"},{"aya":"017","id":1767,"locale":"az","sura":"014","text":"O bunu qurtum-qurtum içəcək, amma onu uda bilməyəcəkdir. Ona hər yandan ölüm gələcək, lakin o, ölməyəcəkdir. Bunun ardınca da ağır bir əzab gələcəkdir.","translator":"Alikhan Musayev"},{"aya":"018","id":1768,"locale":"az","sura":"014","text":"Rəbbini inkar edənlərin məsəli – onların əməlləri, qasırğalı bir gündə küləyin şiddətlə sovurduğu külə bənzəyir. Onlar gördükləri işlərə görə savab qazanmazlar. Dərin azğınlıq da elə budur.","translator":"Alikhan Musayev"},{"aya":"019","id":1769,"locale":"az","sura":"014","text":"Allahın göyləri və yeri haqdan yaratdığını görmürsənmi? Əgər O, istəsə, sizi yox edib yerinizə yeni bir məxluq gətirər.","translator":"Alikhan Musayev"},{"aya":"020","id":1770,"locale":"az","sura":"014","text":"Bu, Allah üçün çətin deyildir.","translator":"Alikhan Musayev"},{"aya":"021","id":1771,"locale":"az","sura":"014","text":"Axirət günü hamı Allahın hüzuruna çıxarılacaq və zəiflər təkəbbürlük göstərənlərə deyəcəklər: “Biz sizə tabe idik. İndi siz, Allahın əzabını, qismən də olsa, bizdən sovuşdura bilərsinizmi?” Onlar deyəcəklər: “Əgər Allah bizi doğru yola yönəltsəydi, biz də sizə doğru yolu göstərərdik. İndi qəm çəksək də, səbir etsək də bizim üçün eynidir. Çünki bizim üçün qurtuluş yeri yoxdur”.","translator":"Alikhan Musayev"}],"metadata":{"itemsPerPage":7,"pages":8,"previousPage":"/az/s014-2.json","nextPage":"/az/s014-4.json"}}