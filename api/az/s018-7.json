{"results":[{"aya":"043","id":2183,"locale":"az","sura":"018","text":"Allahdan başqa ona yardım edə biləcək dostlar yox idi və o da öz-özünə kömək edə bilməzdi.","translator":"Alikhan Musayev"},{"aya":"044","id":2184,"locale":"az","sura":"018","text":"Belə hallarda kömək etmək ancaq Haqq olan Allaha məxsusdur. Ən yaxşı mükafat verən və ən gözəl aqibət nəsib edən Odur.","translator":"Alikhan Musayev"},{"aya":"045","id":2185,"locale":"az","sura":"018","text":"Onlara dünya həyatını misal çək. Bu dünya həyatı göydən göndərdiyimiz yağışa oxşar. Yerdəki bitkilər onunla qarışıb yetişər, sonra isə küləyin sovurub apardığı quru çör-çöpə dönər. Allah hər şeyə qadirdir.","translator":"Alikhan Musayev"},{"aya":"046","id":2186,"locale":"az","sura":"018","text":"Var-dövlət və övladlar dünya həyatının bərbəzəyidir. Əbədi qalan yaxşı əməllər isə Rəbbinin yanında savab və ümid baxımından daha əfzəldir.","translator":"Alikhan Musayev"},{"aya":"047","id":2187,"locale":"az","sura":"018","text":"O gün Biz dağları hərəkətə gətirəcəyik. O vaxt yerin dümdüz olduğunu görəcəksən. Biz hamını bir yerə toplayacaq, onlardan heç birini kənara buraxmayacağıq.","translator":"Alikhan Musayev"},{"aya":"048","id":2188,"locale":"az","sura":"018","text":"Onlar Rəbbinin hüzurunda səf-səf duracaqlar. Biz deyəcəyik: “Hüzurumuza sizi ilk dəfə yaratdığımız kimi gəldiniz. Amma siz elə güman edirdiniz ki, Biz sizə müəyyən bir vaxt təyin etməyəcəyik”.","translator":"Alikhan Musayev"},{"aya":"049","id":2189,"locale":"az","sura":"018","text":"Hər kəsin kitabı qarşısına qoyulacaq və sən günahkarların orada yazılmış olanlardan qorxduqlarını görəcəksən. Onlar deyəcəklər: “Vay halımıza! Bu necə bir kitab imiş! O nə bir kiçik, nə də bir böyük günahı buraxmadan hamısını sayıb yazmışdır!” Onlar etdikləri əməlləri öz qarşılarında görəcəklər. Rəbbin heç kəsə haqsızlıq etməz!","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s018-6.json","nextPage":"/az/s018-8.json"}}