{"results":[{"aya":"022","id":4080,"locale":"az","sura":"039","text":"Məgər Allahın, köksünü İslam üçün açdığı və Rəbbinin nura yönəltdiyi şəxs kafirlə eyni ola bilərmi? Qəlbi Allahın Zikrinə qarşı sərt olanların vay halına! Onlar həqiqətən azğınlıq içindədirlər.","translator":"Alikhan Musayev"},{"aya":"023","id":4081,"locale":"az","sura":"039","text":"Allah Sözün ən gözəlini – ayələri bir-birinə bənzəyən və təkrarlanan Kitab kimi nazil etdi. Rəbbindən qorxanların ondan dəriləri ürpəşər. Sonra isə Allahı yad etməklə dəriləri və qəlbləri yumşalır. Bu, Allahın hidayətidir. Onunla istədiyini doğru yola yönəldir. Allahın zəlalətə saldığı şəxsə isə yol göstərən olmaz.","translator":"Alikhan Musayev"},{"aya":"024","id":4082,"locale":"az","sura":"039","text":"Qiyamət gününün dəhşətli əzabından üzü ilə qorunan kəs möminlə eynidirmi? Zalımlara: “Qazandığınızı dadın!”– deyilər.","translator":"Alikhan Musayev"},{"aya":"025","id":4083,"locale":"az","sura":"039","text":"Onlardan əvvəlkilər də peyğəmbərləri yalançı saymışdılar və buna görə əzab da onlara gözləmədikləri yerdən gəldi.","translator":"Alikhan Musayev"},{"aya":"026","id":4084,"locale":"az","sura":"039","text":"Allah onlara dünya həyatında rüsvayçılığı daddırdı. Axirət əzabı isə daha böyükdür. Kaş ki, biləydilər!","translator":"Alikhan Musayev"},{"aya":"027","id":4085,"locale":"az","sura":"039","text":"Biz bu Quranda insanlar üçün hər cür məsəllər çəkdik ki, bəlkə, düşünüb dərk edələr.","translator":"Alikhan Musayev"},{"aya":"028","id":4086,"locale":"az","sura":"039","text":"Biz onlara heç bir qüsuru olmayan, ərəbcə Quran nazil etdik ki, bəlkə Allahdan qorxsunlar.","translator":"Alikhan Musayev"}],"metadata":{"itemsPerPage":7,"pages":11,"previousPage":"/az/s039-3.json","nextPage":"/az/s039-5.json"}}