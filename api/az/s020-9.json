{"results":[{"aya":"057","id":2405,"locale":"az","sura":"020","text":"Firon dedi: “Sən öz sehrinlə bizi öz torpağımızdan qovub çıxartmağamı gəlmisən, ey Musa?","translator":"Alikhan Musayev"},{"aya":"058","id":2406,"locale":"az","sura":"020","text":"Biz də sənə buna bənzər bir sehr göstərə bilərik. Bizimlə öz aranda görüş vaxtı təyin et. Nə biz, nə də sən vədə xilaf çıxmayaq. Bu hamımız üçün münasib bir yerdə olsun”.","translator":"Alikhan Musayev"},{"aya":"059","id":2407,"locale":"az","sura":"020","text":"Musa dedi: “Görüş vaxtınız bayram günü, camaatın bir yerə toplaşacağı səhər vaxtıdır!”","translator":"Alikhan Musayev"},{"aya":"060","id":2408,"locale":"az","sura":"020","text":"Firon üz çevirdi, sonra da bütün hiyləgərlik vasitələrini (sehrbazlarının hamısını) toplayıb gəldi.","translator":"Alikhan Musayev"},{"aya":"061","id":2409,"locale":"az","sura":"020","text":"Musa onlara dedi: “Vay halınıza! Allaha qarşı yalan uydurmayın, yoxsa O sizi əzabla məhv edər. İftira yaxan ziyana uğrayar.","translator":"Alikhan Musayev"},{"aya":"062","id":2410,"locale":"az","sura":"020","text":"Fironun adamları öz aralarında işləri barəsində mübahisə edib xəlvətcə söhbət etdilər.","translator":"Alikhan Musayev"},{"aya":"063","id":2411,"locale":"az","sura":"020","text":"Onlar dedilər: “Bu ikisi, doğrudan da, sehrbazdır. Onlar öz sehrləri ilə sizi torpağınızdan qovub çıxartmaq və sizin ən gözəl yolunuzu aradan götürmək istəyirlər.","translator":"Alikhan Musayev"}],"metadata":{"itemsPerPage":7,"pages":20,"previousPage":"/az/s020-8.json","nextPage":"/az/s020-10.json"}}