{"results":[{"aya":"008","id":5225,"locale":"az","sura":"065","text":"Neçə-neçə məmləkətlər öz Rəbbinin və Onun elçilərinin əmrinə asi oldu. Biz də onlarla sərt haqq-hesab çəkib onları dəhşətli əzablara düçar etdik.","translator":"Alikhan Musayev"},{"aya":"009","id":5226,"locale":"az","sura":"065","text":"Onlar əməllərinin cəzasını daddılar və aqibətləri ziyana uğramaq oldu.","translator":"Alikhan Musayev"},{"aya":"010","id":5227,"locale":"az","sura":"065","text":"Allah onlar üçün şiddətli əzab hazırladı. Ey iman gətirmiş ağıl sahibləri, Allahdan qorxun! Allah sizə Zikr nazil etmiş,","translator":"Alikhan Musayev"},{"aya":"011","id":5228,"locale":"az","sura":"065","text":"və iman gətirib yaxşı işlər görənləri zülmətlərdən nura çıxartmaq üçün Allahın aydın ayələrini sizə oxuyan bir elçi göndərmişdir. Hər kəs Allaha iman gətirib saleh əməl işləsə, Allah onu içində əbədi qalacağı, ağacları altından çaylar axan Cənnət bağlarına daxil edər. Allah ona gözəl ruzi nəsib etmişdir.","translator":"Alikhan Musayev"},{"aya":"012","id":5229,"locale":"az","sura":"065","text":"Yeddi göyü və yerdən də bir o qədərini yaradan Allahdır. Vəhy onların arasında ona görə nazil olur ki, Allahın hər şeyə qadir olduğunu və Allahın hər şeyi elmi ilə əhatə etdiyini biləsiniz.","translator":"Alikhan Musayev"}],"metadata":{"itemsPerPage":7,"pages":2,"previousPage":"/az/s065.json"}}