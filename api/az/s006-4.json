{"results":[{"aya":"022","id":811,"locale":"az","sura":"006","text":"O gün onların hamısını bir yerə toplayacaq, sonra isə şərik qoşanlara deyəcəyik: “İddia etdiyiniz şərikləriniz haradadır?”","translator":"Alikhan Musayev"},{"aya":"023","id":812,"locale":"az","sura":"006","text":"Sonra onların: “Allaha – Rəbbimizə and olsun ki, biz müşrik olmamışdıq!”– demələrindən başqa bir bəhanələri qalmayacaq.","translator":"Alikhan Musayev"},{"aya":"024","id":813,"locale":"az","sura":"006","text":"Bax gör onlar özlərinə qarşı necə yalan söyləyirlər. Uydurduqları bütlər isə onlardan uzaqlaşıb yox olacaqlar.","translator":"Alikhan Musayev"},{"aya":"025","id":814,"locale":"az","sura":"006","text":"Aralarında səni dinləyənlər də vardır. Quranı anlamasınlar deyə onların qəlblərinə pərdə çəkdik, qulaqlarına da tıxac vurduq. Onlar istənilən ayəni görsələr belə, yenə də ona inanmazlar. Hətta sənin yanına gəldikdə səninlə mübahisə edirlər. Kafir olanlar: “Bu, keçmişdəkilərin əfsanələrindən başqa bir şey deyildir”– deyərlər.","translator":"Alikhan Musayev"},{"aya":"026","id":815,"locale":"az","sura":"006","text":"Onlar həm insanları haqdan uzaqlaşdırır, həm də özləri ondan uzaqlaşırlar. Onlar ancaq özlərini həlak edir və bunu hiss etmirlər.","translator":"Alikhan Musayev"},{"aya":"027","id":816,"locale":"az","sura":"006","text":"Odun üzərində dayandırıldıqları vaxt onların: “Kaş ki, bizi dünyaya qaytaraydılar! Onda biz Rəbbimizin ayələrini yalan saymayıb möminlərdən olardıq”– dediklərini görəydin!","translator":"Alikhan Musayev"},{"aya":"028","id":817,"locale":"az","sura":"006","text":"Xeyr! Əvvəllər gizlətdikləri günahlar onlara aşkar oldu. Əgər onlar geri qaytarılsaydılar, yenə də özlərinə qadağan olunmuş şeylərə qayıdardılar. Şübhəsiz ki, onlar yalançıdırlar.","translator":"Alikhan Musayev"}],"metadata":{"itemsPerPage":7,"pages":24,"previousPage":"/az/s006-3.json","nextPage":"/az/s006-5.json"}}