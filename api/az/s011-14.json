{"results":[{"aya":"092","id":1565,"locale":"az","sura":"011","text":"O dedi: “Ey qövmüm! Məgər mənim qəbiləm sizin üçün Allahdan da əzizdir? Siz Onu saymayıb unutdunuz. Şübhəsiz ki, Rəbbim sizin nə etdiklərinizi əhatə edir.","translator":"Alikhan Musayev"},{"aya":"093","id":1566,"locale":"az","sura":"011","text":"Ey qövmüm! Əlinizdən gələni edin, mən də edəcəyəm. Rüsvayedici əzabın kimə gələcəyini və kimin yalançı olduğunu tezliklə biləcəksiniz. Gözləyin! Şübhəsiz ki, mən də sizinlə birlikdə gözləyirəm”.","translator":"Alikhan Musayev"},{"aya":"094","id":1567,"locale":"az","sura":"011","text":"Əmrimiz gəldikdə Şueybi və onunla birlikdə iman gətirənləri Öz mərhəmətimizlə xilas etdik. Zülm edənləri isə qorxunc səs yaxaladı və onlar öz evlərində üzüqoylu düşüb qaldılar.","translator":"Alikhan Musayev"},{"aya":"095","id":1568,"locale":"az","sura":"011","text":"Sanki orada heç yaşamamışdılar. Səmud qövmü məhv olduğu kimi Mədyən qövmü də məhv olsun!","translator":"Alikhan Musayev"},{"aya":"096","id":1569,"locale":"az","sura":"011","text":"Biz Musanı möcüzlərimizlə və aydın bir dəlillə elçi göndərdik –","translator":"Alikhan Musayev"},{"aya":"097","id":1570,"locale":"az","sura":"011","text":"Firon və onun əyanlarına. Onlar isə Fironun əmrinə tabe oldular. Halbuki Fironun əmri doğru yol göstərən əmr deyildi.","translator":"Alikhan Musayev"},{"aya":"098","id":1571,"locale":"az","sura":"011","text":"Firon Qiyamət günü öz qövmünün qabağına düşüb onları Oda aparacaq. Girəcəkləri yer nə pis yerdir!","translator":"Alikhan Musayev"}],"metadata":{"itemsPerPage":7,"pages":18,"previousPage":"/az/s011-13.json","nextPage":"/az/s011-15.json"}}