{"results":[{"aya":"001","id":1365,"locale":"az","sura":"010","text":"Əlif. Ləm. Ra. Bu, hikmətli Kitabın ayələridir.","translator":"Alikhan Musayev"},{"aya":"002","id":1366,"locale":"az","sura":"010","text":"İçərilərindən bir adama: “İnsanları qorxut və iman gətirənləri müjdələ ki, özlərinin Rəbbi yanında onların etdikləri yaxşılıqların mükafatı vardır!”– deyə vəhy etməyimiz insanlara qəribəmi göründü? Kafirlər: “Sözsüz ki, bu, açıq-aşkar bir sehrbazdır!”– dedilər.","translator":"Alikhan Musayev"},{"aya":"003","id":1367,"locale":"az","sura":"010","text":"Şübhəsiz ki, Rəbbiniz göyləri və yeri altı gündə yaradan, sonra da Ərşə ucalan Allahdır. İşləri yoluna qoyan Odur. Yalnız Onun icazəsindən sonra kimsə şəfaətçi ola bilər. Budur, Rəbbiniz Allah. Ona ibadət edin. Məgər düşünüb ibrət almırsınız?","translator":"Alikhan Musayev"},{"aya":"004","id":1368,"locale":"az","sura":"010","text":"Hamınızın dönüşü Onadır. Bu, Allahın haqq olan vədidir. O, məxluqu ilk dəfə yaradır, sonra onu Qiyamət günü yenidən dirildir ki, saleh əməllər edənləri ədalətlə mükafatlandırsın. Kafirlərə gəlincə, küfr etdiklərinə görə onlar üçün qaynar içki və ağrılı-acılı bir əzab hazırlanmışdır.","translator":"Alikhan Musayev"},{"aya":"005","id":1369,"locale":"az","sura":"010","text":"Günəşi işıqlı, ayı nurlu edən, illərin sayını və hesabı biləsiniz deyə ona mənzillər (səfhələr) müəyyən edən Odur. Allah bunları yalnız haqq naminə yaratmışdır. O, ayələri bilən adamlara belə izah edir.","translator":"Alikhan Musayev"},{"aya":"006","id":1370,"locale":"az","sura":"010","text":"Doğrudan da, gecə ilə gündüzün bir-birini əvəz etməsində, Allahın göylərdə və yerdə yaratdıqlarında Allahdan qorxan adamlar üçün dəlillər vardır.","translator":"Alikhan Musayev"},{"aya":"007","id":1371,"locale":"az","sura":"010","text":"Şübhəsiz ki, Bizimlə qarşılaşacaqlarına ümid etməyənlər, dünya həyatından razı qalıb onunla rahatlıq tapanlar və ayələrimizdən xəbərsiz olanların –","translator":"Alikhan Musayev"}],"metadata":{"itemsPerPage":7,"pages":16,"nextPage":"/az/s010-2.json"}}