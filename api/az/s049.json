{"results":[{"aya":"001","id":4613,"locale":"az","sura":"049","text":"Ey iman gətirənlər! Heç bir şeydə Allahı və Onun Elçisini qabaqlamayın. Allahdan qorxun! Həqiqətən, Allah Eşidəndir, Biləndir.","translator":"Alikhan Musayev"},{"aya":"002","id":4614,"locale":"az","sura":"049","text":"Ey iman gətirənlər! Səsinizi Peyğəmbərin səsindən yüksəyə qaldırmayın və bir-birinizə müraciət etdiyiniz kimi ona da uca səslə müraciət etməyin. Yoxsa, özünüz də hiss etmədən əməlləriniz hədər gedər.","translator":"Alikhan Musayev"},{"aya":"003","id":4615,"locale":"az","sura":"049","text":"Həqiqətən, Allahın Elçisi yanında səsini endirənlər o şəxslərdir ki, Allah onların qəlbini təqva üçün sınağa çəkmişdir. Onları bağışlanma və böyük mükafat gözləyir.","translator":"Alikhan Musayev"},{"aya":"004","id":4616,"locale":"az","sura":"049","text":"Şübhəsiz ki, səni otaqların arxasından səsləyənlərin əksəriyyəti nə etdiklərini anlamırlar.","translator":"Alikhan Musayev"},{"aya":"005","id":4617,"locale":"az","sura":"049","text":"Sən onların qarşılarına çıxanadək səbir etsəydilər, əlbəttə, bu, onlar üçün daha yaxşı olardı. Allah Bağışlayandır, Rəhmlidir.","translator":"Alikhan Musayev"},{"aya":"006","id":4618,"locale":"az","sura":"049","text":"Ey iman gətirənlər! Əgər bir fasiq sizə bir xəbər gətirsə, onu araşdırın. Yoxsa bilmədən bir qövmə pislik edər, sonra da bunun peşmançılığını çəkərsiniz.","translator":"Alikhan Musayev"},{"aya":"007","id":4619,"locale":"az","sura":"049","text":"Bilin ki, Allahın Elçisi aranızdadır. Əgər o, bir çox işlərdə sizə güzəştə getsəydi, çətinliyə düşərdiniz. Lakin Allah sizə imanı sevdirmiş, onu qəlbinizə gözəl göstərmiş, sizdə küfrə, günaha və asi olmağa qarşı nifrət oyatmışdır. Doğru yolda olanlar da bunlardır.","translator":"Alikhan Musayev"}],"metadata":{"itemsPerPage":7,"pages":3,"nextPage":"/az/s049-2.json"}}