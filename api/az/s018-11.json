{"results":[{"aya":"071","id":2211,"locale":"az","sura":"018","text":"Sonra hər ikisi yola düzəlib getdilər. Nəhayət gəlib gəmiyə mindikləri zaman Xızır onu deşdi. Musa dedi: “Sən gəmidə olanları suya qərq etmək üçünmü onu deşdin? Doğrusu, günahı böyük olan bir iş gördün”.","translator":"Alikhan Musayev"},{"aya":"072","id":2212,"locale":"az","sura":"018","text":"Xızır dedi: “Mən demədimmi ki, sən mənim yanımda səbir edə bilməzsən?”","translator":"Alikhan Musayev"},{"aya":"073","id":2213,"locale":"az","sura":"018","text":"Musa dedi: “Unutduğum bir şeydən ötrü məni qınama və öz işimdə məni çətinliyə salma!”.","translator":"Alikhan Musayev"},{"aya":"074","id":2214,"locale":"az","sura":"018","text":"Yenə yola düzəldilər. Nəhayət, bir oğlan uşağı ilə rastlaşdıqda Xızır onu öldürdü. Musa dedi: “Heç kəsi öldürməyən günahsız bir canamı qəsd etdin? Doğrusu, çox pis bir iş tutdun”.","translator":"Alikhan Musayev"},{"aya":"075","id":2215,"locale":"az","sura":"018","text":"Xızır dedi: “Sənə demədimmi ki, mənim yanımda səbir edə bilməzsən?”","translator":"Alikhan Musayev"},{"aya":"076","id":2216,"locale":"az","sura":"018","text":"Musa dedi: “Əgər bundan sonra səndən bir şey barəsində soruşsam, daha mənə yoldaş olma. Sən artıq mənim diləyəcəyim sonuncu üzrxahlığa çatdın”.","translator":"Alikhan Musayev"},{"aya":"077","id":2217,"locale":"az","sura":"018","text":"Yenə yola düzəldilər. Nəhayət, bir kənd əhlinin yanına gəlib camaatdan yeməyə bir şey istədilər. Camaat onları yeməyə qonaq etmək istəmədi. Onlar orada dağılmaq istəyən bir divar gördülər. Xızır onu düzəltdi. Musa dedi: “Əgər istəsəydin, bunun müqabilində zəhmət haqqı alardın”.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s018-10.json","nextPage":"/az/s018-12.json"}}