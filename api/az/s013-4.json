{"results":[{"aya":"022","id":1729,"locale":"az","sura":"013","text":"O kəslər ki, Rəbbinin Üzünü diləyərək səbir edir, namaz qılır, onlara verdiyimiz ruzidən gizli və aşkar xərcləyir və pisliyi yaxşılıqla dəf edirlər. Onlar üçün Axirət yurdu –","translator":"Alikhan Musayev"},{"aya":"023","id":1730,"locale":"az","sura":"013","text":"əməlisaleh ataları, zövcələri və övladları ilə birlikdə daxil olacaqları Ədn bağları hazırlanmışdır. Mələklər bütün qapılardan onların yanına daxil olub deyəcəklər:","translator":"Alikhan Musayev"},{"aya":"024","id":1731,"locale":"az","sura":"013","text":"“Səbir etdiyinizə görə sizə salam olsun! Axirət yurdunuz necə də gözəldir!”","translator":"Alikhan Musayev"},{"aya":"025","id":1732,"locale":"az","sura":"013","text":"Allahla əhd bağladıqdan sonra onu pozan, Allahın qovuşdurulmasını əmr etdiyi şeyləri kəsən və yer üzündə fitnə-fəsad törədənlərə gəlincə, onlar üçün lənət və pis yurd vardır.","translator":"Alikhan Musayev"},{"aya":"026","id":1733,"locale":"az","sura":"013","text":"Allah istədiyinin ruzisini bol edər, istədiyininkini də azaldar. Onlar dünya həyatı ilə sevinirlər. Halbuki dünya həyatı axirətlə müqayisədə keçici bir zövqdür.","translator":"Alikhan Musayev"},{"aya":"027","id":1734,"locale":"az","sura":"013","text":"Kafir olanlar deyirlər: “Niyə ona Rəbbindən bir möcüzə endirilməyib?” De: “Şübhəsiz ki, Allah istədiyini sapdırır. Tövbə edib Ona üz tutan kimsəni isə doğru yola yönəldir”.","translator":"Alikhan Musayev"},{"aya":"028","id":1735,"locale":"az","sura":"013","text":"Bunlar, iman gətirənlər və qəlbləri Allahı zikr etməklə rahatlıq tapanlardır. Bilin ki, qəlblər ancaq Allahı zikr etməklə rahatlıq tapır.","translator":"Alikhan Musayev"}],"metadata":{"itemsPerPage":7,"pages":7,"previousPage":"/az/s013-3.json","nextPage":"/az/s013-5.json"}}