{"results":[{"aya":"127","id":916,"locale":"az","sura":"006","text":"Onlar üçün Rəbbi yanında əmin-amanlıq yurdu hazırlanmışdır. Gördükləri yaxşı işlərə görə onların Himayəçisi Odur.","translator":"Alikhan Musayev"},{"aya":"128","id":917,"locale":"az","sura":"006","text":"Allah onların hamısını bir yerə toplayacağı gün deyəcəkdir: “Ey cin tayfası! Artıq siz insanlardan bir çoxunu özünüzə tabe etdiniz”. Onların insanlardan olan dostları isə deyəcəklər: “Ey Rəbbimiz! Biz bir-birimizdən faydalandıq və bizim üçün müəyyən etdiyin əcəlimizə yetişdik”. Allah deyəcək: “Sizin qalacağınız yer Oddur. Allahın istədikləri kəslərdən başqa siz orada əbədi qalacaqsınız”. Həqiqətən, Rəbbin Müdrikdir, Biləndir.","translator":"Alikhan Musayev"},{"aya":"129","id":918,"locale":"az","sura":"006","text":"Beləliklə, qazandıqları günahlara görə zalımların bir qismini digərinə hakim təyin edərik.","translator":"Alikhan Musayev"},{"aya":"130","id":919,"locale":"az","sura":"006","text":"Allah deyəcək: “Ey cin və insan tayfası! Məgər sizə öz içərinizdən ayələrimi xəbər verən və bu gününüzlə qarşılaşacağınız barədə sizə xəbərdarlıq edən elçilər gəlmədimi?” Onlar deyəcəklər: “Biz öz əleyhimizə şahidlik edirik!” Onları dünya həyatı aldatdı və onlar kafir olduqları barədə özlərinə qarşı şəhadət verdilər.","translator":"Alikhan Musayev"},{"aya":"131","id":920,"locale":"az","sura":"006","text":"Bu ona görədir ki, Rəbbin əhalisi qafil olan kəndləri haqsızcasına məhv etməz.","translator":"Alikhan Musayev"},{"aya":"132","id":921,"locale":"az","sura":"006","text":"Hər kəsin etdiyi əməllərə görə dərəcələri vardır. Rəbbin onların etdiklərindən xəbərsiz deyildir.","translator":"Alikhan Musayev"},{"aya":"133","id":922,"locale":"az","sura":"006","text":"Rəbbin Zəngindir, mərhəmət sahibidir. İstəsə, sizi məhv edər və sizi başqa bir qövmün nəslindən yaratdığı kimi sizdən sonra da yerinizə istədiyini gətirər.","translator":"Alikhan Musayev"}],"metadata":{"itemsPerPage":7,"pages":24,"previousPage":"/az/s006-18.json","nextPage":"/az/s006-20.json"}}