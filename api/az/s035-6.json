{"results":[{"aya":"036","id":3696,"locale":"az","sura":"035","text":"Kafirləri isə Cəhənnəm odu gözləyir. Orada nə öldürülməzlər ki, ölüb canları qurtarsın, nə də bu odun əzabı onlar üçün yüngülləşdirilər. Biz hər bir kafiri belə cəzalandırırıq.","translator":"Alikhan Musayev"},{"aya":"037","id":3697,"locale":"az","sura":"035","text":"Onlar orada fəryad qoparıb yalvaracaqlar: “Ey Rəbbimiz! Bizi buradan çıxart ki, əvvəllər etdiyimiz əməlləri deyil, yaxşı əməllər edək”. Onlara deyiləcək: “Məgər orada sizə düşünəcək kimsənin düşünə biləcəyi qədər uzun ömür vermədikmi? Sizə qorxudub xəbərdar edən də gəlmişdi. Elə isə dadın əzabı! Zalımlara kömək edən olmaz”.","translator":"Alikhan Musayev"},{"aya":"038","id":3698,"locale":"az","sura":"035","text":"Şübhəsiz ki, Allah göylərin və yerin qeybini Biləndir. O, kökslərdə olanları da Bilir.","translator":"Alikhan Musayev"},{"aya":"039","id":3699,"locale":"az","sura":"035","text":"Sizi yer üzündə xələflər edən Odur. Kafirin küfrü öz əleyhinə olar. Kafirlərin küfrü Rəbbi yanında ancaq onlara bəslənən qəzəbi artırar. Kafirlərin küfrü onlara ziyandan başqa bir şey artırmaz.","translator":"Alikhan Musayev"},{"aya":"040","id":3700,"locale":"az","sura":"035","text":"De: “Allahdan başqa yalvardığınız şəriklər haqda düşündünüzmü? Bir mənə göstərin görüm, onlar yer üzündə nəyi yaradıblar? Yoxsa onların göylərin yaradılmasında şərikliyi var?” Yaxud onlara bir kitab vermişik, onlar da ondakı dəlilə istinad edirlər? Xeyr! Zalımlar bir-birinə ancaq yalan vəd verirlər.","translator":"Alikhan Musayev"},{"aya":"041","id":3701,"locale":"az","sura":"035","text":"Həqiqətən, Allah göyləri və yeri tərpənməsinlər deyə, tutub saxlayır. Əgər tərpənsələr, Ondan başqa onları heç kəs tutub saxlaya bilməz. Həqiqətən də, O, Həlimdir, Bağışlayandır.","translator":"Alikhan Musayev"},{"aya":"042","id":3702,"locale":"az","sura":"035","text":"Onlar Allaha çox möhkəm and içdilər ki, özlərinə qorxudan bir peyğəmbər gəlsə, hər hansı ümmətdən daha çox doğru yolda olacaqlar. Onlara qorxudan peyğəmbər gəldikdə isə bu, onların ancaq nifrətini artırdı.","translator":"Alikhan Musayev"}],"metadata":{"itemsPerPage":7,"pages":7,"previousPage":"/az/s035-5.json","nextPage":"/az/s035-7.json"}}