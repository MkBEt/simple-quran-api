{"results":[{"aya":"001","id":4059,"locale":"az","sura":"039","text":"Bu Kitab Qüdrətli və Müdrik Allahdan nazil edilmişdir.","translator":"Alikhan Musayev"},{"aya":"002","id":4060,"locale":"az","sura":"039","text":"Biz Kitabı sənə bir həqiqət kimi nazil etmişik. Sən də, dinin yalnız Allaha məxsus olduğuna iman gətirərək, Ona ibadət et!","translator":"Alikhan Musayev"},{"aya":"003","id":4061,"locale":"az","sura":"039","text":"Doğrusu, əsl din ancaq Allaha məxsusdur. Allahı qoyub başqalarını özlərinə dost tutanlar: “Biz, onlara ancaq bizi Allaha daha çox yaxınlaşdırsınlar deyə ibadət edirik”– deyirlər. Əlbəttə ki, Allah ziddiyyətə düşdükləri şeylər barəsində onların arasında Öz hökmünü verəcəkdir. Şübhəsiz ki, Allah yalançı və kafirləri doğru yola yönəltməz.","translator":"Alikhan Musayev"},{"aya":"004","id":4062,"locale":"az","sura":"039","text":"Allah övlad götürmək fikrində olsaydı, xəlq etdiklərindən hər hansı birini seçərdi. O, pakdır, müqəddəsdir. O, Tək olan, hər şeyə Qalib gələn Allahdır.","translator":"Alikhan Musayev"},{"aya":"005","id":4063,"locale":"az","sura":"039","text":"O, göyləri və yeri bir həqiqət kimi yaratmışdır. O, gecəni gündüzə bürüyür, gündüzü də gecəyə bürüyür. O, günəşi və ayı ram etdi. Onların hər biri müəyyən olunmuş vaxtadək hərəkət edir. O, Qüdrətlidir, Bağışlayandır.","translator":"Alikhan Musayev"},{"aya":"006","id":4064,"locale":"az","sura":"039","text":"Allah sizi tək bir nəfərdən yaratdı. Sonra onun özündən zövcəsini yaratdı. O sizdən ötrü səkkiz cüt heyvan endirdi. O sizi analarınızın bətnlərində üç zülmət içərisində yaranış ardından yaranışa salaraq yaradır. Bu sizin Rəbbiniz olan Allahdır. Mülk Ona məxsusdur. Ondan başqa heç bir məbud yoxdur. Siz necə də haqdan döndərilirsiniz!","translator":"Alikhan Musayev"},{"aya":"007","id":4065,"locale":"az","sura":"039","text":"Küfr etsəniz, bilin ki, Allah sizə möhtac deyildir. O, qullarının kafirlik etməsinə razı olmaz. Əgər şükür etsəniz, buna görə sizdən razı qalar. Heç bir günahkar başqasının günah yükünü daşımaz. Sonra Rəbbinizin yanına qayıdacaqsınız. O sizə nə etdiklərinizi bildirəcəkdir. Həqiqətən, O, kökslərdə olanları bilir.","translator":"Alikhan Musayev"}],"metadata":{"itemsPerPage":7,"pages":11,"nextPage":"/az/s039-2.json"}}