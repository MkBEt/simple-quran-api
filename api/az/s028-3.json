{"results":[{"aya":"015","id":3267,"locale":"az","sura":"028","text":"O, şəhərə əhalisi xəbərsiz ikən daxil oldu və orada bir-biri ilə vuruşan iki kişi gördü. Biri onun tərəfdarlarından, o biri isə düşmənlərindən idi. Tərəfdarlarından olan kəs onu düşməninə qarşı köməyə çağırdı. Musa onu vurub öldürdü və: “Bu, şeytan əməlindəndir. Həqiqətən, o, haqq yoldan azdıran açıq-aydın bir düşməndir!”– dedi.","translator":"Alikhan Musayev"},{"aya":"016","id":3268,"locale":"az","sura":"028","text":"Musa dedi: “Ey Rəbbim! Mən özüm-özümə zülm etdim. Məni bağışla!” O da onu bağışladı. Həqiqətən, O, Bağışlayandır, Rəhmlidir.","translator":"Alikhan Musayev"},{"aya":"017","id":3269,"locale":"az","sura":"028","text":"Musa dedi: “Ey Rəbbim! Mənə nemət bəxş etdiyin üçün mən heç vaxt günahkarlara arxa olmayacağam!”","translator":"Alikhan Musayev"},{"aya":"018","id":3270,"locale":"az","sura":"028","text":"Səhəri gün qorxu içində ətrafa göz qoya-qoya şəhərə çıxdı. Birdən dünən onu köməyə çağıran kəs yenə fəryad qoparıb onu köməyə çağırdı. Musa ona: “Sən, doğrudan da, açıq-aşkar yolunu azmışın birisən!”– dedi.","translator":"Alikhan Musayev"},{"aya":"019","id":3271,"locale":"az","sura":"028","text":"Musa ikisinin də düşməni olan kəsi (misirlini) yaxalamaq istədikdə o dedi: “Ey Musa! Sən dünən birini vurub öldürdüyün kimi, məni də öldürməkmi istəyirsən? Sən yer üzündə ancaq bir zülmkar olmaq istəyirsən. Sən islah edənlərdən olmaq istəmirsən”.","translator":"Alikhan Musayev"},{"aya":"020","id":3272,"locale":"az","sura":"028","text":"Şəhərin kənarından bir kişi qaça-qaça gəlib dedi: “Ey Musa! Zadəganlar səni öldürmək barəsində məşvərət edirlər. Çıx get! İnan ki, mən sənin yaxşılığını istəyənlərdənəm!”","translator":"Alikhan Musayev"},{"aya":"021","id":3273,"locale":"az","sura":"028","text":"Musa qorxu içində ətrafa baxa-baxa oradan çıxıb: “Ey Rəbbim! Məni zalım adamların əlindən qurtar!”– dedi.","translator":"Alikhan Musayev"}],"metadata":{"itemsPerPage":7,"pages":13,"previousPage":"/az/s028-2.json","nextPage":"/az/s028-4.json"}}