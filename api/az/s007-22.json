{"results":[{"aya":"148","id":1102,"locale":"az","sura":"007","text":"Musanın ardınca qövmü öz zinət əşyalarından böyürən bir buzov heykəli düzəltdilər. Məgər bu heykəlin onlarla danışmadığını, onlara düz yol göstərmədiyini görmürdülərmi? Buna baxmayaraq ona məbud kimi sitayiş edib zalımlardan oldular.","translator":"Alikhan Musayev"},{"aya":"149","id":1103,"locale":"az","sura":"007","text":"Onların əlləri yanlarına düşdükdə (tutduqları işə görə peşman olduqda) və haqq yoldan azdıqlarını gördükdə: “Əgər Rəbbimiz bizə rəhm etməsə və bizi bağışlamasa, əlbəttə, ziyana uğrayanlardan olarıq”– dedilər.","translator":"Alikhan Musayev"},{"aya":"150","id":1104,"locale":"az","sura":"007","text":"Musa qəzəbli və kədərli halda öz qövmünün yanına qayıtdıqda dedi: “Məndən sonra necə də yaramaz işlər görmüsünüz! Rəbbinizin əmrini qabaqlamaq istədiniz?” Musa lövhələri tulladı və qardaşının başından yapışıb özünə tərəf çəkdi. Qardaşı dedi: “Ey anamın oğlu! Həqiqətən, camaat məni zəif bilib az qala öldürəcəkdilər. Məni rüsvay etməklə düşmənləri sevindirmə. Məni zalımlara tay tutma”.","translator":"Alikhan Musayev"},{"aya":"151","id":1105,"locale":"az","sura":"007","text":"Musa dedi: “Ey Rəbbim! Məni və qardaşımı bağışla, bizi Öz mərhəmətinə qovuşdur. Sən rəhm edənlərin ən rəhmlisisən!”","translator":"Alikhan Musayev"},{"aya":"152","id":1106,"locale":"az","sura":"007","text":"Həqiqətən, buzova sitayiş edənlərə öz Rəbbindən bir qəzəb və dünya həyatında zillət üz verəcəkdir. Biz iftira yaxanları belə cəzalandırırıq.","translator":"Alikhan Musayev"},{"aya":"153","id":1107,"locale":"az","sura":"007","text":"Yaramaz işlər görüb sonra bunun ardından tövbə edib iman gətirənlərə gəlincə, şübhəsiz ki, Rəbbin bundan sonra Bağışlayandır, Rəhmlidir.","translator":"Alikhan Musayev"},{"aya":"154","id":1108,"locale":"az","sura":"007","text":"Musanın qəzəbi sakitləşəndə lövhələri götürdü. Onlardakı yazılarda Rəbbindən qorxanlar üçün hidayət və mərhəmət var idi.","translator":"Alikhan Musayev"}],"metadata":{"itemsPerPage":7,"pages":30,"previousPage":"/az/s007-21.json","nextPage":"/az/s007-23.json"}}