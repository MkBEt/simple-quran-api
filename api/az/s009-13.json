{"results":[{"aya":"085","id":1320,"locale":"az","sura":"009","text":"Onların nə malları, nə də övladları səni təəccübləndirməsin. Allah bunlarla, bu dünyada onlara əzab vermək və onların kafir olaraq canlarının çıxmasını istəyir.","translator":"Alikhan Musayev"},{"aya":"086","id":1321,"locale":"az","sura":"009","text":"“Allaha iman gətirin və Onun Elçisi ilə birlikdə cihad edin!”– deyə bir surə nazil edildikdə onların var-dövlətə malik olanları səndən icazə istəyib dedilər: “Bizi burax evdə oturanlarla birlikdə qalaq!”","translator":"Alikhan Musayev"},{"aya":"087","id":1322,"locale":"az","sura":"009","text":"Onlar arxada qalanlarla birgə olmağa razılaşdılar. Onların qəlblərinə möhür vuruldu. Buna görə də onlar haqqı anlamayacaqlar.","translator":"Alikhan Musayev"},{"aya":"088","id":1323,"locale":"az","sura":"009","text":"Lakin Allahın Elçisi və onunla birgə iman gətirənlər malları və canları ilə cihad etdilər. Onlar üçün nemətlər hazırlanmışdır. Məhz onlar uğur qazananlardır.","translator":"Alikhan Musayev"},{"aya":"089","id":1324,"locale":"az","sura":"009","text":"Allah onlar üçün ağacları altından çaylar axan, içində əbədi qalacaqları Cənnət bağları hazırlamışdır. Bu, böyük uğurdur.","translator":"Alikhan Musayev"},{"aya":"090","id":1325,"locale":"az","sura":"009","text":"Bədəvilərdən üzrlü olduqlarını iddia edənlər evdə qalmaq üçün onlara icazə verilsin deyə gəldilər. Allaha və Onun Elçisinə yalan danışanlar isə evdə oturdular. Onlardan kafir olanlara ağrılı-acılı bir əzab üz verəcəkdir.","translator":"Alikhan Musayev"},{"aya":"091","id":1326,"locale":"az","sura":"009","text":"Allaha və Onun Elçisinə sadiq qalacaqları təqdirdə acizlərə, xəstələrə və döyüşdə vuruşmağa vəsait tapa bilməyənlərə evdə qalmaqda heç bir günah yoxdur. Yaxşı işlər görənləri danlamağa əsas da yoxdur. Allah Bağışlayandır, Rəhmlidir.","translator":"Alikhan Musayev"}],"metadata":{"itemsPerPage":7,"pages":19,"previousPage":"/az/s009-12.json","nextPage":"/az/s009-14.json"}}