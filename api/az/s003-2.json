{"results":[{"aya":"008","id":301,"locale":"az","sura":"003","text":"Ey Rəbbimiz! Bizi hidayət yoluna yönəltdikdən sonra qəlbimizi sapdırma və bizə Öz tərəfindən mərhəmət bəxş et. Həqiqətən, Sən Bəxşedənsən.","translator":"Alikhan Musayev"},{"aya":"009","id":302,"locale":"az","sura":"003","text":"Ey Rəbbimiz! Həqiqətən, gerçəkləşəcəyinə şübhə edilməyən bir gündə insanları bir yerə Sən yığacaqsan. Həqiqətən, Allah vədinə xilaf çıxmaz!","translator":"Alikhan Musayev"},{"aya":"010","id":303,"locale":"az","sura":"003","text":"Kafir olanların nə malları, nə də övladları onlara Allahın hüzurunda heç bir şeylə fayda verə bilməz. Onlar Cəhənnəmin yanacağıdırlar.","translator":"Alikhan Musayev"},{"aya":"011","id":304,"locale":"az","sura":"003","text":"Onların əməli Firon nəslinin və onlardan əvvəlkilərin əməlinə bənzəyir. Onlar Bizim ayələrimizi yalan hesab etdilər, Allah da onları günahlarına görə yaxaladı. Allah şiddətli cəza verəndir.","translator":"Alikhan Musayev"},{"aya":"012","id":305,"locale":"az","sura":"003","text":"Kafirlərə de: “Siz məğlub olacaq və Cəhənnəmə toplanılacaqsınız! Ora nə pis yataqdır!”","translator":"Alikhan Musayev"},{"aya":"013","id":306,"locale":"az","sura":"003","text":"Qarşı-qarşıya gələn iki dəstədə sizin üçün bir ibrət var idi. Dəstələrdən biri Allah yolunda vuruşurdu, digəri isə kafirlər idi. Onlar kafirlərin sayca iki qat artıq olduqlarını öz gözləri ilə görürdülər. Allah istədiyi kəsi Öz köməyi ilə qüvvətləndirir. Həqiqətən, bunda bəsirət sahibləri üçün bir ibrət vardır.","translator":"Alikhan Musayev"},{"aya":"014","id":307,"locale":"az","sura":"003","text":"Qadınların, uşaqların, yığın-yığın qızıl-gümüşün, yaxşı cins atların, mal-qaranın və əkin yerlərinin verdiyi zövqlərə olan istək insanların gözünə gözəl göstərilmişdir. Bunlar, dünya həyatının keçici zövqüdür, gözəl qayıdış yeri isə Allah yanındadır.","translator":"Alikhan Musayev"}],"metadata":{"itemsPerPage":7,"pages":29,"previousPage":"/az/s003.json","nextPage":"/az/s003-3.json"}}