{"results":[{"aya":"036","id":3445,"locale":"az","sura":"030","text":"İnsanlara mərhəmət göstərdikdə ona sevinərlər. Öz əlləri ilə etdikləri günahlara görə onlara bir bəla üz verdikdə isə dərhal ümidlərini üzərlər.","translator":"Alikhan Musayev"},{"aya":"037","id":3446,"locale":"az","sura":"030","text":"Məgər onlar görmürlərmi ki, Allah istədiyinin ruzisini bol edir, istədiyininkini də azaldır? Həqiqətən, bunda iman gətirən adamlar üçün ibrətlər vardır.","translator":"Alikhan Musayev"},{"aya":"038","id":3447,"locale":"az","sura":"030","text":"Qohum-əqrəbaya, yoxsula və müsafirə onlara çatacaq haqqını ver! Allahın Üzünü diləyənlər üçün bu daha xeyirlidir. Uğur qazananlar da elə məhz onlardır.","translator":"Alikhan Musayev"},{"aya":"039","id":3448,"locale":"az","sura":"030","text":"İnsanların var-dövləti sayəsində artırmaq məqsədilə sələmlə verdiyiniz mal Allah yanında artmaz. Allahın Üzünü diləyərək verdiyiniz zəkata gəlincə, bilin ki, bunu edənlər mallarının bərəkətini qat-qat artıranlardır.","translator":"Alikhan Musayev"},{"aya":"040","id":3449,"locale":"az","sura":"030","text":"Sizi yaradan, sonra sizə ruzi verən, sonra sizi öldürən, sonra da sizi dirildəcək məhz Allahdır. Şərikləriniz içərisində bunlardan, heç olmazsa, birini edə bilən varmı? O, pakdır və müşriklərin Ona şərik qoşduqlarından ucadır.","translator":"Alikhan Musayev"},{"aya":"041","id":3450,"locale":"az","sura":"030","text":"İnsanların öz əlləri ilə etdiyi əməllərinin nəticəsi olaraq quruda və dənizdə fəsad törəyir ki, Allah onlara, etdiklərinin bir qismini daddırsın. Bəlkə, onlar haqqa qayıdalar.","translator":"Alikhan Musayev"},{"aya":"042","id":3451,"locale":"az","sura":"030","text":"De: “Yer üzünü gəzib dolaşın və əvvəlkilərin aqibətinin necə olduğuna baxın. Onların çoxu Allaha şərik qoşanlar idi”.","translator":"Alikhan Musayev"}],"metadata":{"itemsPerPage":7,"pages":9,"previousPage":"/az/s030-5.json","nextPage":"/az/s030-7.json"}}