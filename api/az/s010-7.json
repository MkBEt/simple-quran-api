{"results":[{"aya":"043","id":1407,"locale":"az","sura":"010","text":"Onlardan sənə baxanlar da vardır. Məgər korları – əgər görmürlərsə – sənmi doğru yola yönəldəcəksən?","translator":"Alikhan Musayev"},{"aya":"044","id":1408,"locale":"az","sura":"010","text":"Həqiqətən, Allah insanlara əsla zülm etməz, lakin insanlar özləri özlərinə zülm edərlər.","translator":"Alikhan Musayev"},{"aya":"045","id":1409,"locale":"az","sura":"010","text":"Allah onları bir yerə toplayacağı gün, sanki dünyada və yaxud qəbirdə gündüzün ancaq bir saatını qalmışlar kimi, bir-birlərini tanıyacaqlar. Allahla qarşılaşacaqlarını yalan sayanlar mütləq ziyana uğrayacaqlar. Onlar doğru yola yönələn deyillər.","translator":"Alikhan Musayev"},{"aya":"046","id":1410,"locale":"az","sura":"010","text":"Onlara vəd etdiyimiz əzabın bəzisini sənə göstərsək və yaxud da göstərmədən öncə səni öldürsək, yenə də onların dönüşü Bizədir. Həm də Allah onların nə etdiklərinə Şahiddir.","translator":"Alikhan Musayev"},{"aya":"047","id":1411,"locale":"az","sura":"010","text":"Hər ümmətin bir elçisi vardır. Elçiləri gəldikdə onların arasında ədalətlə hökm verilər və onlara zülm edilməz.","translator":"Alikhan Musayev"},{"aya":"048","id":1412,"locale":"az","sura":"010","text":"Kafirlər deyirlər: “Əgər doğru deyirsinizsə, bu vəd nə vaxt olacaq?”","translator":"Alikhan Musayev"},{"aya":"049","id":1413,"locale":"az","sura":"010","text":"De: “Allahın istədiyindən başqa, mən özümə nə bir zərər, nə də bir xeyir verməyə qadirəm. Hər ümmətin bir əcəli vardır. Onların əcəli gəldiyi zaman bircə saat belə nə yubanar, nə də qabağa keçə bilərlər”.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s010-6.json","nextPage":"/az/s010-8.json"}}