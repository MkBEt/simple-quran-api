{"results":[{"aya":"022","id":4294,"locale":"az","sura":"042","text":"Zalımların qazandıqları günahlar özlərinə qarşı çevrildikdə onları bunun qorxusundan titrəyən görəcəksən. İman gətirib yaxşı işlər görənlər isə Cənnət bağçalarında məskunlaşacaqlar. Rəbbinin yanında onlar üçün istədikləri hər şey hazırlanmışdır. Böyük lütfkarlıq da elə budur.","translator":"Alikhan Musayev"},{"aya":"023","id":4295,"locale":"az","sura":"042","text":"İman gətirib yaxşı işlər görən qullarına Allahın müjdə verdiyi nemət budur. De: “Mən sizdən bunun əvəzində qohumluq sevgisindən başqa bir şey istəmirəm”. Kim bir yaxşılıq etsə, onun savabını artırarıq. Həqiqətən, Allah Bağışlayandır, şükrün əvəzini verəndir.","translator":"Alikhan Musayev"},{"aya":"024","id":4296,"locale":"az","sura":"042","text":"Yoxsa onlar sənin barəndə: “O, Allaha qarşı yalan uydurdu”– deyirlər? Əgər Allah istəsə, sənin qəlbinə möhür vurar. Allah batili silib yox edər və haqqı Öz sözləri ilə bərqərar edər. Şübhəsiz ki, O, kökslərdə olanları Biləndir.","translator":"Alikhan Musayev"},{"aya":"025","id":4297,"locale":"az","sura":"042","text":"Qullarının tövbəsini qəbul edən, günahları bağışlayan və sizin nə etdiyinizi bilən Odur.","translator":"Alikhan Musayev"},{"aya":"026","id":4298,"locale":"az","sura":"042","text":"O, iman gətirib yaxşı əməllər edənlərin duasını qəbul edər və Öz lütfünü onlara artırar. Kafirlər üçün isə şiddətli əzab hazırlanmışdır.","translator":"Alikhan Musayev"},{"aya":"027","id":4299,"locale":"az","sura":"042","text":"Əgər Allah Öz qullarına bolluca ruzi versəydi, onlar yer üzündə həddi aşardılar. Lakin O, istədiyi şeyi qədərincə göndərir. Həqiqətən, O Öz qullarından Xəbərdardır, Görəndir.","translator":"Alikhan Musayev"},{"aya":"028","id":4300,"locale":"az","sura":"042","text":"İnsanlar ümidlərini kəsdikdən sonra yağış endirən və Öz mərhəmətini hər yana yayan Odur. O, Himayəçidir, Tərifəlayiqdir.","translator":"Alikhan Musayev"}],"metadata":{"itemsPerPage":7,"pages":8,"previousPage":"/az/s042-3.json","nextPage":"/az/s042-5.json"}}