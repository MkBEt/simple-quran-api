{"results":[{"aya":"050","id":3390,"locale":"az","sura":"029","text":"Onlar dedilər: “Bəs nə üçün Rəbbindən ona möcüzə nazil olmadı?” De: “Möcüzələr ancaq Allahdadır. Mən isə ancaq açıq-aydın xəbərdarlıq edənəm”.","translator":"Alikhan Musayev"},{"aya":"051","id":3391,"locale":"az","sura":"029","text":"Onlara oxunan Kitabı sənə nazil etməyimiz onlar üçün kifayət deyilmi? Həqiqətən, bunda iman gətirən adamlar üçün mərhəmət və ibrət vardır.","translator":"Alikhan Musayev"},{"aya":"052","id":3392,"locale":"az","sura":"029","text":"De: “Mənimlə sizin aranızda Allahın şahid olması yetər. O, göylərdə və yerdə olanları bilir. Batilə inanıb Allaha küfr edənlər – məhz onlar ziyana uğrayanlardır”.","translator":"Alikhan Musayev"},{"aya":"053","id":3393,"locale":"az","sura":"029","text":"Onlar səndən əzabın tez gəlməsini istəyirlər. Əgər artıq müəyyən etdiyimiz bir vaxt olmasaydı, əzab onlara gələrdi. O əzab onlara qəflətən, özləri də hiss etmədən gələcəkdir.","translator":"Alikhan Musayev"},{"aya":"054","id":3394,"locale":"az","sura":"029","text":"Onlar səndən əzabın tez gəlməsini istəyirlər. Şübhəsiz ki, Cəhənnəm kafirləri bürüyəcəkdir.","translator":"Alikhan Musayev"},{"aya":"055","id":3395,"locale":"az","sura":"029","text":"O gün əzab onları başlarının üstündən və ayaqlarının altından əhatə edəcəkdir. Allah deyəcəkdir: “Etdiyiniz əməllərin cəzasını dadın!”","translator":"Alikhan Musayev"},{"aya":"056","id":3396,"locale":"az","sura":"029","text":"Ey mömin qullarım! Şübhəsiz ki, Mənim bu yerim genişdir. Elə isə yalnız Mənə ibadət edin.","translator":"Alikhan Musayev"}],"metadata":{"itemsPerPage":7,"pages":10,"previousPage":"/az/s029-7.json","nextPage":"/az/s029-9.json"}}