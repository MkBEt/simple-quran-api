{"results":[{"aya":"169","id":462,"locale":"az","sura":"003","text":"Allah yolunda öldürülənləri əsla ölmüş sanma. Əksinə, onlar diridirlər; özlərinin Rəbbi yanında onlara ruzi verilir.","translator":"Alikhan Musayev"},{"aya":"170","id":463,"locale":"az","sura":"003","text":"Onlar Allahın Öz lütfündən onlara verdiyi nemətlərə sevinir, arxalarınca gəlib hələ onlara çatmamış kəslərin heç bir qorxu ilə qarşılaşmayacaqlarına və onların kədərlənməyəcəklərinə fərəhlənirlər.","translator":"Alikhan Musayev"},{"aya":"171","id":464,"locale":"az","sura":"003","text":"Onlar Allahın nemətinə, lütfkarlığına, həm də Allahın möminlərin mükafatını heçə çıxarmayacağına sevinirlər.","translator":"Alikhan Musayev"},{"aya":"172","id":465,"locale":"az","sura":"003","text":"Onlar yaralandıqdan sonra da Allahın və Peyğəmbərinin dəvətini qəbul etdilər. İçərilərindən yaxşı işlər görənlər və Allahdan qorxanlar üçün böyük bir mükafat vardır.","translator":"Alikhan Musayev"},{"aya":"173","id":466,"locale":"az","sura":"003","text":"Bəzi adamlar onlara: “Camaat sizə qarşı ordu toplayıbdır, onlardan qorxun!”– dedilər. Bu, onların imanını daha da artırdı və onlar: “Allah bizə yetər. O nə gözəl Qoruyandır!”– dedilər.","translator":"Alikhan Musayev"},{"aya":"174","id":467,"locale":"az","sura":"003","text":"Onlar özlərinə heç bir pislik toxunmadan, Allahın neməti və mərhəməti sayəsində geri döndülər və Allahın razılığına tabe oldular. Allah böyük lütf sahibidir.","translator":"Alikhan Musayev"},{"aya":"175","id":468,"locale":"az","sura":"003","text":"O şeytan sadəcə sizi öz dostları ilə qorxudur. Möminsinizsə, onlardan qorxmayın, Məndən qorxun!","translator":"Alikhan Musayev"}],"metadata":{"itemsPerPage":7,"pages":29,"previousPage":"/az/s003-24.json","nextPage":"/az/s003-26.json"}}