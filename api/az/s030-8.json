{"results":[{"aya":"050","id":3459,"locale":"az","sura":"030","text":"Sən Allahın mərhəmətinin izlərinə bax ki, yeri öldükdən sonra necə dirildir. Şübhəsiz ki, O, ölüləri də mütləq dirildəcəkdir. O, hər şeyə qadirdir.","translator":"Alikhan Musayev"},{"aya":"051","id":3460,"locale":"az","sura":"030","text":"Əgər Biz bir külək göndərsək və onlar əkini saralmış görsələr, bundan sonra mütləq nankorluq etməyə başlayarlar.","translator":"Alikhan Musayev"},{"aya":"052","id":3461,"locale":"az","sura":"030","text":"Şübhəsiz ki, sən nə ölülərə haqqı, nə də üz çevirib gedən karlara çağırışı eşitdirə bilməzsən.","translator":"Alikhan Musayev"},{"aya":"053","id":3462,"locale":"az","sura":"030","text":"Sən korları da düşdükləri zəlalətdən çıxarıb düz yola sala bilməzsən. Sən haqqı yalnız və yalnız müsəlman olub ayələrimizə iman gətirənlərə eşitdirə bilərsən.","translator":"Alikhan Musayev"},{"aya":"054","id":3463,"locale":"az","sura":"030","text":"Sizi zəif bir şeydən (nütfədən) yaradan, zəiflikdən sonra sizə qüvvət verən, qüvvətli olduqdan sonra zəiflik və qocalıq verən Allahdır. O, istədiyini yaradır. O, Biləndir, Qadirdir.","translator":"Alikhan Musayev"},{"aya":"055","id":3464,"locale":"az","sura":"030","text":"O Saatın gəldiyi gün günahkarlar dünyada bircə saat qaldıqlarına and içəcəklər. Onlar dünyada da haqdan belə üz döndərirdilər.","translator":"Alikhan Musayev"},{"aya":"056","id":3465,"locale":"az","sura":"030","text":"Bilik və iman nəsib edilmiş kimsələr isə deyəcəklər: “Siz orada Allahın yazısı ilə Dirilmə gününə qədər qaldınız. Bu gün, məhz Dirilmə günüdür, lakin siz bunu bilmirdiniz”.","translator":"Alikhan Musayev"}],"metadata":{"itemsPerPage":7,"pages":9,"previousPage":"/az/s030-7.json","nextPage":"/az/s030-9.json"}}