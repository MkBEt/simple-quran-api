{"results":[{"aya":"001","id":294,"locale":"az","sura":"003","text":"Əlif. Ləm. Mim.","translator":"Alikhan Musayev"},{"aya":"002","id":295,"locale":"az","sura":"003","text":"Allah. Ondan başqa ibadətə layiq olan məbud yoxdur, əbədi Yaşayandır, bütün yaradılanların Qəyyumudur.","translator":"Alikhan Musayev"},{"aya":"003","id":296,"locale":"az","sura":"003","text":"O, sənə Kitabı gerçək olaraq, ondan əvvəlkiləri təsdiqləməsi üçün nazil etdi. Tövratı və İncili də O nazil etdi –","translator":"Alikhan Musayev"},{"aya":"004","id":297,"locale":"az","sura":"003","text":"daha əvvəllər insanlara doğru yolu göstərən rəhbər olmaq üçün. Furqanı da O nazil etdi. Şübhəsiz ki, Allahın ayələrini inkar edənlər üçün şiddətli bir əzab vardır. Allah Qüdrətlidir, intiqam almağa qadirdir.","translator":"Alikhan Musayev"},{"aya":"005","id":298,"locale":"az","sura":"003","text":"Şübhəsiz ki, nə yerdə, nə də göydə heç bir şey Allahdan gizli qalmaz.","translator":"Alikhan Musayev"},{"aya":"006","id":299,"locale":"az","sura":"003","text":"Bətnlərdə sizə istədiyi surəti verən Odur. Ondan başqa ibadətə layiq olan məbud yoxdur, Qüdrətlidir, Müdrikdir.","translator":"Alikhan Musayev"},{"aya":"007","id":300,"locale":"az","sura":"003","text":"Kitabı sənə nazil edən Odur. O Kitabın bir qismi mənası aydın ayələrdir ki, bunlar da Kitabın anasıdır. Digərləri isə mənası aydın olmayan ayələrdir. Qəlblərində əyrilik olanlar fitnə-fəsad törətmək və istədikləri kimi yozmaq məqsədilə mənası aydın olmayanın ardınca düşərlər. Onun yozumunu isə Allahdan başqa heç kəs bilməz. Elmdə qüvvətli olanlar isə deyərlər: “Biz onlara iman gətirdik, hamısı bizim Rəbbimizdəndir”. Bunu isə ancaq ağıl sahibləri dərk edərlər.","translator":"Alikhan Musayev"}],"metadata":{"itemsPerPage":7,"pages":29,"nextPage":"/az/s003-2.json"}}