{"results":[{"aya":"022","id":2617,"locale":"az","sura":"022","text":"Onlar hər dəfə oradan çıxmaq, qəmdən qurtarmaq istədikdə yenidən oraya qaytarılacaq və onlara: “Dadın odun əzabını!”– deyiləcəkdir.","translator":"Alikhan Musayev"},{"aya":"023","id":2618,"locale":"az","sura":"022","text":"Həqiqətən də, Allah iman gətirib yaxşı işlər görənləri ağacları altından çaylar axan Cənnət bağlarına daxil edəcəkdir. Onlar orada qızıl bilərziklərlə və incilərlə bəzədiləcək, libasları da ipəkdən olacaqdır.","translator":"Alikhan Musayev"},{"aya":"024","id":2619,"locale":"az","sura":"022","text":"Onlar gözəl kəlamlar öyrənməyə nail olmuş və Tərifəlayiq Allahın yoluna yönəldilmişlər.","translator":"Alikhan Musayev"},{"aya":"025","id":2620,"locale":"az","sura":"022","text":"Kafir olanlara, insanları həm Allah yolundan, həm də bütün insanlar – istər yerlilər, istərsə də gəlmələr – üçün qurduğumuz Məscidulharamdan sapdıranlara və orada zülm etməklə haqdan dönmək istəyənlərə ağrılı-acılı bir əzab daddıracağıq.","translator":"Alikhan Musayev"},{"aya":"026","id":2621,"locale":"az","sura":"022","text":"Bir zaman Biz İbrahimə evin (Kəbənin) yerini nişan verib: “Mənə heç bir şeyi şərik qoşma, evimi təvaf edənlər, namaza duranlar, rüku və səcdə edənlər üçün təmizlə!”– demişdik.","translator":"Alikhan Musayev"},{"aya":"027","id":2622,"locale":"az","sura":"022","text":"İnsanlar arasında həcci elan et ki, onlar sənin yanına piyada və ya hər bir uzaq yoldan gələn qayışbaldır dəvələr üstündə gəlsinlər.","translator":"Alikhan Musayev"},{"aya":"028","id":2623,"locale":"az","sura":"022","text":"Qoy onlar öz mənfəətlərinin şahidi olsunlar və məlum günlərdə Allahın onlara verdiyi heyvanları qurban kəsərkən Allahın adını çəksinlər. Onlardan özünüz də yeyin, sıxıntı içində olan yoxsullara da yedirdin!","translator":"Alikhan Musayev"}],"metadata":{"itemsPerPage":7,"pages":12,"previousPage":"/az/s022-3.json","nextPage":"/az/s022-5.json"}}