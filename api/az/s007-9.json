{"results":[{"aya":"057","id":1011,"locale":"az","sura":"007","text":"Küləkləri Öz mərhəməti önündə yağışdan qabaq müjdəçi olaraq göndərən Odur. Nəhayət, o küləklər ağır buludları daşıyarkən, Biz o buludları ölü bir diyara tərəf qovur, onunla yağmur endirir və bunun vasitəsi ilə hər cür meyvə yetişdiririk. Biz ölüləri də belə dirildəcəyik. Bəlkə, düşünüb ibrət alasınız.","translator":"Alikhan Musayev"},{"aya":"058","id":1012,"locale":"az","sura":"007","text":"Yaxşı torpaqda bitkilər Rəbbinin izni ilə çox asanlıqla bitər, pis torpaqda isə onlar yalnız çox çətinliklə yetişər. Biz ayələri şükür edən bir qövmə beləcə izah edirik.","translator":"Alikhan Musayev"},{"aya":"059","id":1013,"locale":"az","sura":"007","text":"Biz Nuhu öz xalqına elçi göndərdik. O dedi: “Ey qövmüm! Allaha ibadət edin. Sizin Ondan başqa məbudunuz yoxdur. Mən sizə üz verəcək Böyük günün əzabından qorxuram”.","translator":"Alikhan Musayev"},{"aya":"060","id":1014,"locale":"az","sura":"007","text":"Xalqının zadəganları dedilər: “Həqiqətən də, biz səni açıq-aydın azğınlıq içində görürük!”","translator":"Alikhan Musayev"},{"aya":"061","id":1015,"locale":"az","sura":"007","text":"O dedi: “Ey qövmüm! Mən heç də azmamışam. Lakin mən aləmlərin Rəbbi tərəfindən göndərilmiş bir elçiyəm.","translator":"Alikhan Musayev"},{"aya":"062","id":1016,"locale":"az","sura":"007","text":"Mən Rəbbimin mənə vəhy etdiklərini sizə təbliğ edir və sizə öyüd-nəsihət verirəm. Allahdan nazil olanlar sayəsində sizin bilmədiklərinizi bilirəm.","translator":"Alikhan Musayev"},{"aya":"063","id":1017,"locale":"az","sura":"007","text":"Allahdan qorxub bəlkə mərhəmətə nail olasınız deyə, sizi qorxutmaq üçün öz aranızdan olan bir kişinin vasitəsi ilə Rəbbinizin sizə öyüd-nəsihət verməsinə heyrətmi edirsiniz?”","translator":"Alikhan Musayev"}],"metadata":{"itemsPerPage":7,"pages":30,"previousPage":"/az/s007-8.json","nextPage":"/az/s007-10.json"}}