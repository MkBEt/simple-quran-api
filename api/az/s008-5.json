{"results":[{"aya":"029","id":1189,"locale":"az","sura":"008","text":"Ey iman gətirənlər! Əgər Allahdan qorxsanız, O sizə haqla nahaqqı ayırd etmə bacarığı verər, günahlarınızdan keçər və sizi bağışlayar. Allah böyük lütf sahibidir.","translator":"Alikhan Musayev"},{"aya":"030","id":1190,"locale":"az","sura":"008","text":"Bir zaman kafirlər səni həbs etmək, öldürmək və ya yurdundan qovmaq üçün sənə qarşı hiylə qururdular. Onlar hiylə işlətdilər, Allah da hiylə işlətdi. Allah hiylə işlədənlərin ən yaxşısıdır.","translator":"Alikhan Musayev"},{"aya":"031","id":1191,"locale":"az","sura":"008","text":"Ayələrimiz onlara oxunduğu zaman deyərlər: “Artıq eşitdik. İstəsək, biz də buna bənzərini deyə bilərik. Bu, keçmişdəkilərin əfsanələrindən başqa bir şey deyildir”.","translator":"Alikhan Musayev"},{"aya":"032","id":1192,"locale":"az","sura":"008","text":"O zaman onlar: “Ey Allah! Əgər bu, Sənin tərəfindən gəlmiş bir haqdırsa, onda üstümüzə göydən daş yağdır və ya bizə ağrılı-acılı bir əzab göndər”– demişdilər.","translator":"Alikhan Musayev"},{"aya":"033","id":1193,"locale":"az","sura":"008","text":"Sən onların arasında olduğun halda Allah onlara əzab verməyəcək. Bağışlanmalarını dilədikləri zaman da Allah onlara əzab verən deyildir.","translator":"Alikhan Musayev"},{"aya":"034","id":1194,"locale":"az","sura":"008","text":"Onlar Məscidulharamın xidmətçiləri olmadıqlarına baxmayaraq möminləri oraya buraxmadıqları halda Allah nə üçün onlara əzab verməsin? Onun xidmətçiləri yalnız müttəqilərdir. Lakin onların çoxu bunu bilmir.","translator":"Alikhan Musayev"},{"aya":"035","id":1195,"locale":"az","sura":"008","text":"Onların müqəddəs Evin yanındakı ibadətləri fit vermək və əl çalmaqdan başqa bir şey deyildir. Küfr etdiyinizə görə dadın əzabı!","translator":"Alikhan Musayev"}],"metadata":{"itemsPerPage":7,"pages":11,"previousPage":"/az/s008-4.json","nextPage":"/az/s008-6.json"}}