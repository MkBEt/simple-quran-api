{"results":[{"aya":"029","id":36,"locale":"az","sura":"002","text":"Yer üzündə olanların hamısını sizə görə xəlq edən, sonra göyə tərəf yönəlib onu yeddi qat göy edən Odur. O, hər şeyi bilir.","translator":"Alikhan Musayev"},{"aya":"030","id":37,"locale":"az","sura":"002","text":"Sənin Rəbbin mələklərə: “Mən yer üzündə bir canişin bərqərar edəcəyəm!”– dedikdə, onlar: “Biz Səni həmd-səna ilə təriflədiyimiz və Səni müqəddəs tutduğumuz halda, Sən orada fəsad törədib qan salacaq bir kəsmi yerləşdirəcəksən?”– söylədilər. O dedi: “Şübhəsiz ki, Mən sizin bilmədiklərinizi bilirəm!”","translator":"Alikhan Musayev"},{"aya":"031","id":38,"locale":"az","sura":"002","text":"Allah Adəmə bütün şeylərin adlarını öyrətdi. Sonra onları mələklərə göstərib dedi: “Doğru danışanlarsınızsa, bunların adlarını Mənə deyin!”","translator":"Alikhan Musayev"},{"aya":"032","id":39,"locale":"az","sura":"002","text":"Onlar dedilər: “Sən pak və müqəddəssən! Sənin bizə öyrətdiklərindən başqa bizdə heç bir bilik yoxdur! Həqiqətən, Sən Bilənsən, Müdriksən!”","translator":"Alikhan Musayev"},{"aya":"033","id":40,"locale":"az","sura":"002","text":"Allah dedi: “Ey Adəm, bunların adlarını onlara bildir!” O, bunların adlarını onlara bildirdikdə Allah dedi: “Mən sizə demədim ki, göylərdə və yerdə olan qeybi, aşkara çıxartdığınızı və gizli saxladığınızı bilirəm?”","translator":"Alikhan Musayev"},{"aya":"034","id":41,"locale":"az","sura":"002","text":"Bir zaman Biz mələklərə: “Adəmə səcdə edin!”– dedikdə, İblisdən başqa hamısı səcdə etdi. O imtina edib təkəbbür göstərdi və kafir oldu.","translator":"Alikhan Musayev"},{"aya":"035","id":42,"locale":"az","sura":"002","text":"Biz dedik: “Ey Adəm! Sən zövcənlə birlikdə Cənnətdə sakin ol və orada rahatlıqla nemətlərimizdən istədiyiniz yerdə yeyin için, təkcə bu ağaca yaxınlaşmayın! Yoxsa zalımlardan olarsınız”.","translator":"Alikhan Musayev"}],"metadata":{"itemsPerPage":7,"pages":41,"previousPage":"/az/s002-4.json","nextPage":"/az/s002-6.json"}}