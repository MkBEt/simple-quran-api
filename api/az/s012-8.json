{"results":[{"aya":"050","id":1646,"locale":"az","sura":"012","text":"Padşah dedi: “Onu yanıma gətirin!” Elçi onun yanına gəldikdə Yusuf dedi: “Ağanın yanına qayıt və soruş gör ki, əllərini kəsən qadınların məqsədi nə idi? Şübhəsiz ki, Rəbbim onların hiyləsini bilir”.","translator":"Alikhan Musayev"},{"aya":"051","id":1647,"locale":"az","sura":"012","text":"Padşah qadınlara dedi: “Yusufu yoldan çıxartmaqla nə məqsəd güdürdünüz?” Onlar dedilər: “Allah uzaq eləsin! Biz onun haqqında pis bir şey bilmirik”. Zadəgan kişinin isə arvadı dedi: “İndi haqq bəlli oldu. Onu mən yoldan çıxartmaq istəyirdim. Həqiqətən də, o, doğru danışanlardandır.","translator":"Alikhan Musayev"},{"aya":"052","id":1648,"locale":"az","sura":"012","text":"Bu etiraf ona görədir ki, ərim yanımda olmadıqda ona xəyanət etmədiyimi və Allahın xainlərin hiylələrinə yol vermədiyini bilsin.","translator":"Alikhan Musayev"},{"aya":"053","id":1649,"locale":"az","sura":"012","text":"Mən özümə bəraət qazandırmıram. Çünki, Rəbbimin rəhm etdiyi kəs istisna olmaqla, nəfs adama pis işləri əmr edər. Həqiqətən, Rəbbim Bağışlayandır, Rəhmlidir”.","translator":"Alikhan Musayev"},{"aya":"054","id":1650,"locale":"az","sura":"012","text":"Padşah dedi: “Onu yanıma gətirin! Onu özümə yaxın adam edəcəyəm”. Onunla söhbət etdikdə: “Sən bu gün yanımızda yüksək məqam sahibi, etibarlı bir adamsan”– dedi.","translator":"Alikhan Musayev"},{"aya":"055","id":1651,"locale":"az","sura":"012","text":"Yusuf dedi: “Bu yerin xəzinələrini qorumağı mənə tapşır. Çünki mən qoruyanam, bu işi bilənəm”.","translator":"Alikhan Musayev"},{"aya":"056","id":1652,"locale":"az","sura":"012","text":"Beləliklə, Yusufa yer üzündə hökmranlıq verdik. O, istədiyi yerdə qala bilərdi. Biz istədiyimizə mərhəmətimizi nəsib edirik və yaxşı iş görənlərin mükafatını əsirgəmirik.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s012-7.json","nextPage":"/az/s012-9.json"}}