{"results":[{"aya":"113","id":120,"locale":"az","sura":"002","text":"Yəhudilər: “Xaçpərəstlər heç bir şeyə əsaslanmırlar!”– deyir, xaçpərəstlər isə: “Yəhudilər heç bir şeyə əsaslanmırlar!”– deyirlər. Halbuki onlar Kitab oxuyandırlar. Cahillər də onların danışdığı kimi danışırlar. Allah ixtilafa düşdükləri şey barəsində Qiyamət günü onların arasında hökm verəcəkdir.","translator":"Alikhan Musayev"},{"aya":"114","id":121,"locale":"az","sura":"002","text":"Allahın məscidlərində Onun adının zikr edilməsinə maneçilik törədənlərdən və onların viranə qalmasına çalışanlardan daha zalım kim ola bilər? Əslində onlar oraya qorxa-qorxa daxil olmalı idilər. Onlar üçün dünyada rüsvayçılıq, axirətdə isə böyük bir əzab vardır.","translator":"Alikhan Musayev"},{"aya":"115","id":122,"locale":"az","sura":"002","text":"Məşriq də, məğrib də Allahındır! Hansı səmtə yönəlsəniz, Allahın Üzü orada olar. Həqiqətən, Allah hər şeyi Əhatəedəndir, Biləndir.","translator":"Alikhan Musayev"},{"aya":"116","id":123,"locale":"az","sura":"002","text":"Onlar dedilər: “Allah Özünə övlad götürmüşdür!” Halbuki O, pakdır, müqəddəsdir! Həqiqətən, göylərdə və yerdə nə varsa, Ona məxsusdur. Hər şey Ona baş əyir.","translator":"Alikhan Musayev"},{"aya":"117","id":124,"locale":"az","sura":"002","text":"Göyləri və yeri icad edən Odur. O, bir işi yaratmaq istədikdə ona ancaq: “Ol!”– deyər, o da olar.","translator":"Alikhan Musayev"},{"aya":"118","id":125,"locale":"az","sura":"002","text":"Cahillər dedilər: “Bəs nə üçün Allah bizi danışdırmır, yaxud bizə bir ayə gəlmir?” Onların əcdadları da elə onlar kimi danışırdılar. Onların qəlbləri bir-birinə oxşayır. Biz, yəqinliklə inanan bir xalqa dəlillərimizi bəyan etmişik.","translator":"Alikhan Musayev"},{"aya":"119","id":126,"locale":"az","sura":"002","text":"Biz səni haqq ilə müjdələyən və xəbərdarlıq edən bir peyğəmbər göndərdik. Cəhənnəm sakinləri barəsində isə sən sorğu-sual olunmayacaqsan.","translator":"Alikhan Musayev"}],"metadata":{"itemsPerPage":7,"pages":41,"previousPage":"/az/s002-16.json","nextPage":"/az/s002-18.json"}}