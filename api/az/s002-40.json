{"results":[{"aya":"274","id":281,"locale":"az","sura":"002","text":"Mallarını gecə və gündüz, gizli və aşkar xərcləyənlərin öz Rəbbi yanında mükafatı vardır. Onlara heç bir qorxu yoxdur və onlar kədərlənməyəcəklər.","translator":"Alikhan Musayev"},{"aya":"275","id":282,"locale":"az","sura":"002","text":"Sələm yeyənlər qəbirlərindən şeytan toxunub dəli eləmiş kimsənin qalxdığı kimi qalxarlar. Bu onların: “Alış-veriş də sələmçilik kimidir!”– demələrinə görədir. Halbuki, Allah alış-verişi halal, sələmçiliyi isə haram etmişdir. Hər kim özünə Rəbbindən xəbərdarlıq gəldikdən sonra sələmçiliyə son qoyarsa, olub-keçənlər ona bağışlanar və onun işi Allaha qalar. Sələmçiliyə qayıdanlar isə Od sakinləridirlər. Onlar orada əbədi qalacaqlar.","translator":"Alikhan Musayev"},{"aya":"276","id":283,"locale":"az","sura":"002","text":"Allah sələmi puç edir, sədəqələri isə artırır. Allah kafirləri və günahkarları sevməz.","translator":"Alikhan Musayev"},{"aya":"277","id":284,"locale":"az","sura":"002","text":"Həqiqətən, iman gətirib saleh əməllər edən, namaz qılan və zəkat verənləri Rəbbinin yanında mükafatlar gözləyir. Onlara heç bir qorxu yoxdur və onlar kədərlənməyəcəklər.","translator":"Alikhan Musayev"},{"aya":"278","id":285,"locale":"az","sura":"002","text":"Ey iman gətirənlər! Allahdan qorxun və əgər möminsinizsə, sələmdən qalan faizi almayın.","translator":"Alikhan Musayev"},{"aya":"279","id":286,"locale":"az","sura":"002","text":"Bunu etməsəniz, Allahın və Onun Elçisinin sizə müharibə elan etdiyini bilin. Yox, əgər tövbə etsəniz, sərmayəniz sizindir. Nə siz zülm edərsiniz, nə də sizə zülm olunar.","translator":"Alikhan Musayev"},{"aya":"280","id":287,"locale":"az","sura":"002","text":"Əgər borclu olan adam ağır şərait içindədirsə, onun vəziyyəti düzələnə qədər ona möhlət verin. Bilin ki, borcu bağışlamaq sizin üçün daha xeyirlidir.","translator":"Alikhan Musayev"}],"metadata":{"itemsPerPage":7,"pages":41,"previousPage":"/az/s002-39.json","nextPage":"/az/s002-41.json"}}