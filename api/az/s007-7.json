{"results":[{"aya":"043","id":997,"locale":"az","sura":"007","text":"Biz onların kökslərindəki kin-küdurəti çıxaracağıq. Onların ayaqları altından çaylar axacaq. Onlar deyəcəklər: “Bizi buna qovuşduran Allaha həmd olsun! Əgər Allah bizə hidayət etməsəydi, biz özümüz doğru yola yönələ bilməzdik. Əlbəttə, Rəbbimizin elçiləri haqqı gətirmişdilər”. Onlara belə xitab ediləcəkdir: “Əməlləriniz sayəsində varis olduğunuz Cənnət budur!”","translator":"Alikhan Musayev"},{"aya":"044","id":998,"locale":"az","sura":"007","text":"Cənnət əhli Od sakinlərini səsləyib deyəcəklər: “Biz Rəbbimizin bizə vəd etdiyinin doğru olduğunu gördük. Siz də Rəbbinizin sizə vəd etdiyinin doğru olduğunu gördünüzmü?” Onlar: “Bəli!”– deyəcəklər. Bu zaman onların arasında bir carçı səsləyib deyəcəkdir: “Allahın lənəti olsun zalımlara!","translator":"Alikhan Musayev"},{"aya":"045","id":999,"locale":"az","sura":"007","text":"O kəslərə ki, insanları Allah yolundan sapdırır, onu əyri göstərməyə çalışır və axirəti inkar edirdilər”.","translator":"Alikhan Musayev"},{"aya":"046","id":1000,"locale":"az","sura":"007","text":"Hər iki tərəfin arasında pərdə və səddin üzərində hər kəsi simasından tanıyan insanlar olacaqdır ki, onlar Cənnət əhlini səsləyib: “Sizə salam olsun!” deyəcəklər. Halbuki özləri çox istədikləri halda hələ Cənnətə girməyəcəklər.","translator":"Alikhan Musayev"},{"aya":"047","id":1001,"locale":"az","sura":"007","text":"Onların gözləri Od sakinlərinə tərəf çevrildikdə isə deyəcəklər: “Ey Rəbbimiz, bizi zalımlara tay tutma!”","translator":"Alikhan Musayev"},{"aya":"048","id":1002,"locale":"az","sura":"007","text":"Sədd əhli əlamətlərindən tanıdıqları adamları səsləyib deyəcəklər: “Sizə nə yığdıqlarınız, nə də təkəbbürlük göstərməyiniz fayda vermədi”.","translator":"Alikhan Musayev"},{"aya":"049","id":1003,"locale":"az","sura":"007","text":"“Allah onlara mərhəmət nəsib etməyəcəkdir”– deyə barəsində and içdiyiniz kəslər bunlardırmı?” Sədd əhlinə deyiləcəkdir: “Cənnətə girin! Sizə heç bir qorxu yoxdur və siz kədərlənməyəcəksiniz”.","translator":"Alikhan Musayev"}],"metadata":{"itemsPerPage":7,"pages":30,"previousPage":"/az/s007-6.json","nextPage":"/az/s007-8.json"}}