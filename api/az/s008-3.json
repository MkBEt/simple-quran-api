{"results":[{"aya":"015","id":1175,"locale":"az","sura":"008","text":"Ey iman gətirənlər! Kafirlərlə döyüş meydanında qarşılaşsanız, arxanızı onlara çevirməyin.","translator":"Alikhan Musayev"},{"aya":"016","id":1176,"locale":"az","sura":"008","text":"Daha bir döyüş əməliyyatı keçirmək üçün bir tərəfə çəkilən və ya başqa bir dəstəyə qoşulanlar istisna olmaqla, kim belə bir gündə onlara arxa çevirərsə, Allahın qəzəbinə düçar olar. Onun sığınacağı yer Cəhənnəmdir. Ora necə də pis dönüş yeridir.","translator":"Alikhan Musayev"},{"aya":"017","id":1177,"locale":"az","sura":"008","text":"Onları siz öldürmədiniz, Allah onları öldürdü. (Düşmənlərin gözünə bir ovuc torpaq) atdığın zaman sən atmadın, Allah atdı ki, möminləri Öz tərəfindən yaxşı bir sınaqdan keçirtsin. Həqiqətən, Allah Eşidəndir, Biləndir.","translator":"Alikhan Musayev"},{"aya":"018","id":1178,"locale":"az","sura":"008","text":"Bax belə! Həqiqətən də, Allah kafirlərin hiyləsini zəiflədər.","translator":"Alikhan Musayev"},{"aya":"019","id":1179,"locale":"az","sura":"008","text":"Əgər siz kafirlər ədalətli hökm diləyirsinizsə, artıq sizə hökm gəlmişdir. Əgər küfrə son qoysanız, bu, sizin üçün xeyirli olar. Yox əgər qayıtsanız (möminlərə qarşı vuruşsanız), Biz də qayıdarıq (sizi yenə məğlub edərik). Dəstəniz nə qədər çox olsa da, bu sizi heç bir şeydən qurtara bilməz. Şübhəsiz ki, Allah möminlərlədir.","translator":"Alikhan Musayev"},{"aya":"020","id":1180,"locale":"az","sura":"008","text":"Ey iman gətirənlər! Allaha və Onun Elçisinə itaət edin, eşitdiyiniz halda ondan üz döndərməyin.","translator":"Alikhan Musayev"},{"aya":"021","id":1181,"locale":"az","sura":"008","text":"Eşitmədikləri halda: “Eşitdik!” deyənlər kimi olmayın.","translator":"Alikhan Musayev"}],"metadata":{"itemsPerPage":7,"pages":11,"previousPage":"/az/s008-2.json","nextPage":"/az/s008-4.json"}}