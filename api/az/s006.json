{"results":[{"aya":"001","id":790,"locale":"az","sura":"006","text":"Göyləri və yeri yaradan, zülmətləri və nuru var edən Allaha həmd olsun! Bu dəlillərdən sonra kafir olanlar hələ də bütləri öz Rəbbinə tay tuturlar.","translator":"Alikhan Musayev"},{"aya":"002","id":791,"locale":"az","sura":"006","text":"Sizi palçıqdan yaradan, sonra da əcəlinizi təyin edən Odur. Onun yanında Qiyamət günü üçün də bəlli bir əcəl vardır. Bunu bildikdən sonra siz yenə də şübhə edirsiniz.","translator":"Alikhan Musayev"},{"aya":"003","id":792,"locale":"az","sura":"006","text":"O, həm göylərdə, həm də yerdə ibadət olunan Tək Allahdır. O, gizlində saxladığınızı da bilir, aşkarda etdiyinizi də. O, sizin nə qazanacağınızı da bilir.","translator":"Alikhan Musayev"},{"aya":"004","id":793,"locale":"az","sura":"006","text":"Onlara Rəbbindən gələn elə bir ayə yoxdur ki, ondan üz çevirməsinlər.","translator":"Alikhan Musayev"},{"aya":"005","id":794,"locale":"az","sura":"006","text":"Onlara haqq gəldikdə onu yalan saydılar. İstehza etdikləri şeyin xəbəri onlara tezliklə çatacaqdır.","translator":"Alikhan Musayev"},{"aya":"006","id":795,"locale":"az","sura":"006","text":"Məgər onlar özlərindən əvvəl neçə-neçə nəsilləri məhv etdiyimizi görmədilərmi? Biz onlara yer üzündə sizə vermədiyimiz imkanları vermişdik. Onların üzərinə göydən bol-bol yağış yağdırmış və evlərinin altından çaylar axıtmışdıq. Biz onları günahlarına görə həlak etdik və onlardan sonra başqa nəsillər yaratdıq.","translator":"Alikhan Musayev"},{"aya":"007","id":796,"locale":"az","sura":"006","text":"Əgər sənə kağız üzərində bir yazı nazil etsəydik və onlar da əlləri ilə ona toxunsaydılar, kafir olanlar yenə də: “Bu, açıq-aydın sehrdən başqa bir şey deyildir!”– deyərdilər.","translator":"Alikhan Musayev"}],"metadata":{"itemsPerPage":7,"pages":24,"nextPage":"/az/s006-2.json"}}