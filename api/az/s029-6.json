{"results":[{"aya":"036","id":3376,"locale":"az","sura":"029","text":"Mədyən əhalisinə də qardaşları Şueybi göndərdik. O dedi: “Ey qövmüm! Allaha ibadət edin, Axirət gününə ümid bəsləyin və yer üzündə fəsad yayaraq pis işlər görməyin”.","translator":"Alikhan Musayev"},{"aya":"037","id":3377,"locale":"az","sura":"029","text":"Onlar isə onu yalançı saydılar. Buna görə də onları qorxunc səsli bir zəlzələ yaxaladı və onlar öz evlərində üzüqoylu düşüb qaldılar.","translator":"Alikhan Musayev"},{"aya":"038","id":3378,"locale":"az","sura":"029","text":"Adı da, Səmudu da məhv etdik. Bu, onların məskənlərindən sizə bəllidir. Şeytan onlara etdikləri əməlləri gözəl göstərib onları haqq yoldan çıxartdı. Halbuki onlar gözüaçıq adamlar idilər.","translator":"Alikhan Musayev"},{"aya":"039","id":3379,"locale":"az","sura":"029","text":"Qarunu, Fironu və Hamanı da məhv etdik. Həqiqətən, Musa onlara aydın dəlillər gətirdi. Onlar isə yer üzündə təkəbbürlük etdilər və axırda əzabımızdan qaça bilmədilər.","translator":"Alikhan Musayev"},{"aya":"040","id":3380,"locale":"az","sura":"029","text":"Biz hər birini öz günahına görə yaxaladıq. Onlardan kimisinin üstünə qasırğa ilə birgə daşlar göndərdik, kimisini qorxunc səs yaxaladı, kimisini yerə batırdıq, kimisini də suya qərq etdik. Allah onlara zülm etmirdi, onlar ancaq əməlləri ilə özləri özlərinə zülm edirdilər.","translator":"Alikhan Musayev"},{"aya":"041","id":3381,"locale":"az","sura":"029","text":"Allahdan başqasını özlərinə dost tutanların aqibəti özünə yuva qurmuş hörümçəyin məsəlinə bənzəyir. Yuvaların ən zəifi də, əlbəttə ki, hörümçək yuvasıdır. Kaş ki, biləydilər!","translator":"Alikhan Musayev"},{"aya":"042","id":3382,"locale":"az","sura":"029","text":"Şübhə yoxdur ki, Allah onların Onu qoyub nəyə yalvarıb sitayiş etdiklərini bilir. O, Qüdrətlidir, Müdrikdir.","translator":"Alikhan Musayev"}],"metadata":{"itemsPerPage":7,"pages":10,"previousPage":"/az/s029-5.json","nextPage":"/az/s029-7.json"}}