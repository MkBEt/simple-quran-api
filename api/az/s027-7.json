{"results":[{"aya":"043","id":3202,"locale":"az","sura":"027","text":"Allahdan başqa tapındığı şeylər o qadını tövhiddən yayındırmışdır. Çünki o, kafir bir tayfadan idi.","translator":"Alikhan Musayev"},{"aya":"044","id":3203,"locale":"az","sura":"027","text":"Qadına: “Saraya daxil ol!”– deyildi. O, sarayı gördükdə onu dərin bir gölməçə hesab etdi və baldırlarını açdı. Süleyman dedi: “Bu, büllurdan hamarlanıb düzəldilmiş bir saraydır!” Qadın dedi: “Ey Rəbbim! Mən özümə zülm etmişdim. İndi isə Süleymana tabe olub aləmlərin Rəbbi olan Allaha təslim oldum!”","translator":"Alikhan Musayev"},{"aya":"045","id":3204,"locale":"az","sura":"027","text":"Biz Səmud tayfasına – Allaha ibadət edin deyə, qardaşları Salehi elçi göndərdik. Onlar isə bir-biri ilə mübarizə aparan iki firqəyə bölündülər.","translator":"Alikhan Musayev"},{"aya":"046","id":3205,"locale":"az","sura":"027","text":"O dedi: “Ey camaatım! Nə üçün yaxşılıqdan qabaq pisliyə tələsirsiniz? Nə üçün Allahdan bağışlanmağınızı diləmirsiniz? Ola bilsin ki, sizə rəhm oluna”.","translator":"Alikhan Musayev"},{"aya":"047","id":3206,"locale":"az","sura":"027","text":"Onlar dedilər: “Biz sənin və səninlə birlikdə olanların ucbatından uğursuzluğa uğradıq”. Saleh dedi: “Sizin uğursuzluğunuz Allah yanındadır. Siz sınağa çəkilən bir qövmsünüz”.","translator":"Alikhan Musayev"},{"aya":"048","id":3207,"locale":"az","sura":"027","text":"Şəhərdə doqquz adam var idi ki, bunlar yer üzündə fitnə-fəsad törədir, yaxşı işlər görmürdülər.","translator":"Alikhan Musayev"},{"aya":"049","id":3208,"locale":"az","sura":"027","text":"Onlar dedilər: “Bir-birinizin yanında Allaha and için ki, gecə ona və ailəsinə basqın edib öldürəcək, sonra da onun yaxın qohumuna deyəcəyik ki, biz onun ailəsinin öldürüldüyünü görməmişik və biz, həqiqətən, düzünü deyirik”.","translator":"Alikhan Musayev"}],"metadata":{"itemsPerPage":7,"pages":14,"previousPage":"/az/s027-6.json","nextPage":"/az/s027-8.json"}}