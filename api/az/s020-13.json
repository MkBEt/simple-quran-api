{"results":[{"aya":"085","id":2433,"locale":"az","sura":"020","text":"Allah buyurdu: “Səndən sonra qövmünü sınağa çəkdik. Samiri onları yoldan çıxartdı”.","translator":"Alikhan Musayev"},{"aya":"086","id":2434,"locale":"az","sura":"020","text":"Musa qəzəbli, kədərli halda qövmünün yanına qayıdıb dedi: “Ey qövmüm! Məgər Rəbbiniz sizə gözəl bir vəd verməmişdimi? Doğrudanmı bu vaxt sizə uzun gəldi? Yoxsa Rəbbinizdən sizə bir qəzəb gəlməsini istəyib mənə verdiyiniz vədə xilaf çıxdınız?”","translator":"Alikhan Musayev"},{"aya":"087","id":2435,"locale":"az","sura":"020","text":"Onlar dedilər: “Biz sənə verdiyimiz vədə öz ixtiyarımızla xilaf çıxmadıq. Lakin biz o xalqın zinət əşyasından olan ağır yüklərlə yüklənmişdik. Biz onları oda atdıq. Həmçinin Samiri də onu oda atdı”.","translator":"Alikhan Musayev"},{"aya":"088","id":2436,"locale":"az","sura":"020","text":"Samiri onlar üçün böyürən bir buzov heykəli düzəltdi. Buzova məftun olanlar: “Sizin də məbudunuz, Musanın da məbudu budur. Lakin o bunu unutmuşdur”– dedilər.","translator":"Alikhan Musayev"},{"aya":"089","id":2437,"locale":"az","sura":"020","text":"Məgər bu heykəlin onlara heç bir cavab vermədiyini, onlara nə bir zərər, nə də bir fayda verməyə qadir olmadığını görmürdülərmi?!","translator":"Alikhan Musayev"},{"aya":"090","id":2438,"locale":"az","sura":"020","text":"Bundan əvvəl Harun onlara demişdi: “Ey qövmüm! Siz bununla ancaq sınağa çəkildiniz. Həqiqətən, sizin Rəbbiniz Mərhəmətli Allahdır. Mənə tabe olun və əmrimə itaət edin!”","translator":"Alikhan Musayev"},{"aya":"091","id":2439,"locale":"az","sura":"020","text":"Onlar: “Musa yanımıza qayıtmayınca biz ona sitayiş etməkdən əl çəkməyəcəyik!”– dedilər.","translator":"Alikhan Musayev"}],"metadata":{"itemsPerPage":7,"pages":20,"previousPage":"/az/s020-12.json","nextPage":"/az/s020-14.json"}}