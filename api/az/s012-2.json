{"results":[{"aya":"008","id":1604,"locale":"az","sura":"012","text":"Bir vaxt onun qardaşları dedilər: “Biz bütöv bir dəstə olmağımıza baxmayaraq Yusuf və onun doğma qardaşı atamıza bizdən daha sevimlidir. Aydın görünür ki, atamız aşkar bir yanlışlıq içindədir.","translator":"Alikhan Musayev"},{"aya":"009","id":1605,"locale":"az","sura":"012","text":"Yusufu ya öldürün, ya da onu uzaq bir yerə aparıb atın ki, atanız ancaq sizə məhəbbət bəsləsin və bundan sonra siz əməlisalehlərdən olarsınız”.","translator":"Alikhan Musayev"},{"aya":"010","id":1606,"locale":"az","sura":"012","text":"Onlardan biri dedi: “Yusufu öldürməyin! Əgər ona qarşı hökmən nə isə etmək istəyirsinizsə, onda onu bir quyuya atın ki, karvanlardan biri onu götürsün!”","translator":"Alikhan Musayev"},{"aya":"011","id":1607,"locale":"az","sura":"012","text":"Onlar dedilər: “Ey atamız! Sənə nə olub ki, Yusufu bizə etibar etmirsən? Həqiqətən də, biz ona xeyir arzulayırıq.","translator":"Alikhan Musayev"},{"aya":"012","id":1608,"locale":"az","sura":"012","text":"Sabah onu bizimlə göndərsən, bir qədər əylənib oynayar. Biz onu mütləq qoruyarıq!”","translator":"Alikhan Musayev"},{"aya":"013","id":1609,"locale":"az","sura":"012","text":"O dedi: “Onu aparmağınız məni narahat edər. Həm də qorxuram ki, sizin başınız oyuna qarışıb onu nəzarətsiz qoyduqda, canavar onu yesin”.","translator":"Alikhan Musayev"},{"aya":"014","id":1610,"locale":"az","sura":"012","text":"Onlar dedilər: “Biz bütöv bir dəstə olduğumuz halda canavar onu yesə, demək biz ziyana uğrayanlarıq”.","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s012.json","nextPage":"/az/s012-3.json"}}