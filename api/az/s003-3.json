{"results":[{"aya":"015","id":308,"locale":"az","sura":"003","text":"De: “Sizə bunlardan daha yaxşısı barədə xəbər verimmi? Allahdan qorxanlar üçün Rəbbi yanında ağacları altından çaylar axan, içində əbədi qalacaqları Cənnət bağları, pak zövcələr və Allahın rizası vardır”. Allah qullarını görür.","translator":"Alikhan Musayev"},{"aya":"016","id":309,"locale":"az","sura":"003","text":"O kəslər ki: “Ey Rəbbimiz! Həqiqətən, biz iman gətirdik, bizim günahlarımızı bağışla və bizi Od əzabından qoru!”– deyirlər;","translator":"Alikhan Musayev"},{"aya":"017","id":310,"locale":"az","sura":"003","text":"onlar səbir edən, doğru danışan, müti olan, malından Allah yolunda xərcləyən və sübh çağına yaxın bağışlanma diləyən kimsələrdir.","translator":"Alikhan Musayev"},{"aya":"018","id":311,"locale":"az","sura":"003","text":"Allah Özündən başqa ibadətə layiq olan məbudun olmadığına şahidlik etdi, mələklər və elm sahibləri də şahidlik etdilər. Allah əbədi olaraq ədalətli olmaqdadır. Ondan başqa ibadətə layiq olan məbud yoxdur, Qüdrətlidir, Müdrikdir.","translator":"Alikhan Musayev"},{"aya":"019","id":312,"locale":"az","sura":"003","text":"Həqiqətən, Allah yanında qəbul olunan din, İslamdır! Kitab verilənlər ancaq özlərinə elm gəldikdən sonra aralarındakı zülm və həsəd üzündən ixtilafa düşdülər. Kim Allahın ayələrini inkar edərsə, bilsin ki, Allah tez haqq-hesab çəkəndir.","translator":"Alikhan Musayev"},{"aya":"020","id":313,"locale":"az","sura":"003","text":"Əgər onlar səninlə mübahisə edərlərsə, de: “Mən özümü ardımca gələnlərlə birlikdə Allaha təslim etmişəm!” Kitab verilənlərə və savadsızlara isə de: “Siz də təslim oldunuzmu?” Əgər təslim olsalar, doğru yola yönəlmiş olarlar. Üz döndərsələr, bil ki, sənin öhdənə düşən ancaq haqqı təbliğ etməkdir. Allah qullarını görür.","translator":"Alikhan Musayev"},{"aya":"021","id":314,"locale":"az","sura":"003","text":"Allahın ayələrini inkar edənləri, peyğəmbərləri haqsız yerə öldürənləri və ədalətə çağıran insanları öldürənləri ağrılı-acılı bir əzabla müjdələ.","translator":"Alikhan Musayev"}],"metadata":{"itemsPerPage":7,"pages":29,"previousPage":"/az/s003-2.json","nextPage":"/az/s003-4.json"}}