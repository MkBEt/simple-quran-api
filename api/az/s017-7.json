{"results":[{"aya":"043","id":2072,"locale":"az","sura":"017","text":"Allah müşriklərin söylədiklərindən çox uzaq və çox ucadır.","translator":"Alikhan Musayev"},{"aya":"044","id":2073,"locale":"az","sura":"017","text":"Yeddi göy, yer və onlarda olanlar Ona təriflər deyir. Elə bir şey yoxdur ki, həmd ilə Ona tərif deməsin, lakin siz onların tərifini anlamazsınız. Həqiqətən, O, Həlimdir, Bağışlayandır.","translator":"Alikhan Musayev"},{"aya":"045","id":2074,"locale":"az","sura":"017","text":"Sən Quran oxuduğun zaman səninlə Axirətə inanmayanların arasına gözəgörünməz pərdə çəkdik.","translator":"Alikhan Musayev"},{"aya":"046","id":2075,"locale":"az","sura":"017","text":"Quranı anlamasınlar deyə, Biz onların qəlbinə örtüklər çəkdik, qulaqlarına da tıxac vurduq. Sən Quranda Rəbbinin Tək Allah olduğunu yada saldığın zaman onlar bu dəvətə nifrət edərək arxalarını çevirib gedərlər.","translator":"Alikhan Musayev"},{"aya":"047","id":2076,"locale":"az","sura":"017","text":"Onlar səni dinlədikləri zaman nəyə qulaq asdıqlarını və öz aralarında xəlvətcə söhbət edərkən o zalımların: “Siz ancaq sehrlənmiş bir adama uyursunuz”– dediklərini Biz çox yaxşı bilirik.","translator":"Alikhan Musayev"},{"aya":"048","id":2077,"locale":"az","sura":"017","text":"Gör sənin üçün necə pis məsəllər çəkdilər. Onlar azdılar və artıq doğru yolu tapa bilməyəcəklər.","translator":"Alikhan Musayev"},{"aya":"049","id":2078,"locale":"az","sura":"017","text":"Onlar deyirlər: “Biz sür-sümük və toz halına düşdüyümüz zaman yeni bir məxluq kimi dirildiləcəyikmi?”","translator":"Alikhan Musayev"}],"metadata":{"itemsPerPage":7,"pages":16,"previousPage":"/az/s017-6.json","nextPage":"/az/s017-8.json"}}