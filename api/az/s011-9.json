{"results":[{"aya":"057","id":1530,"locale":"az","sura":"011","text":"Əgər üz çevirsəniz, bilin ki, mənə əmr olunanı sizə çatdırdım. Rəbbim yerinizə başqa bir qövm gətirər və siz də Ona heç bir zərər yetirə bilməzsiniz. Şübhəsiz ki, Rəbbim hər şeyi hifz edir”.","translator":"Alikhan Musayev"},{"aya":"058","id":1531,"locale":"az","sura":"011","text":"Əmrimiz gəldikdə Hudu və onunla birlikdə iman gətirənləri Öz mərhəmətimizlə xilas etdik və onları ağır bir əzabdan qurtardıq.","translator":"Alikhan Musayev"},{"aya":"059","id":1532,"locale":"az","sura":"011","text":"Bu, Ad qövmü idi! Onlar Rəbbinin ayələrini inkar etdilər, Onun elçilərinə asi oldular və hər bir inadcıl təkəbbür sahibinin əmrinə uydular.","translator":"Alikhan Musayev"},{"aya":"060","id":1533,"locale":"az","sura":"011","text":"Onları həm bu dünyada, həm də Qiyamət günündə lənət təqib edəcəkdir. Həqiqətən, Ad qövmü öz Rəbbini inkar etdi. Məhv olsun Hudun qövmü Ad!","translator":"Alikhan Musayev"},{"aya":"061","id":1534,"locale":"az","sura":"011","text":"Səmud qövmünə də qardaşları Salehi göndərdik. O dedi: “Ey qövmüm! Allaha ibadət edin. Sizin Ondan başqa ibadətə layiq olan məbudunuz yoxdur. O sizi torpaqdan yaratdı və sizi orada sakin etdi. Elə isə ondan bağışlanma diləyin, sonra da Ona tövbə edin. Şübhəsiz ki, Rəbbim Yaxındır, çağırışa cavab verəndir”.","translator":"Alikhan Musayev"},{"aya":"062","id":1535,"locale":"az","sura":"011","text":"Onlar dedilər: “Ey Saleh! Sən bundan əvvəl içərimizdə ümid edilən bir kimsə idin. Doğrudanmı atalarımızın ibadət etdiyinə ibadət etməyi bizə qadağan edirsən? Doğrusu, biz sənin bizləri dəvət etdiyin əqidə barəsində şübhə doğuran şəkk içindəyik”.","translator":"Alikhan Musayev"},{"aya":"063","id":1536,"locale":"az","sura":"011","text":"O dedi: “Ey qövmüm! Bir deyin görək, əgər mən Rəbbimdən açıq-aydın bir dəlilə istinad edirəmsə, O da Öz tərəfindən mənə bir mərhəmət (peyğəmbərlik) bəxş edibsə, onda necə olsun? Əgər Allaha asi olsam, məni Ondan kim qoruya bilər? Siz mənə ziyandan başqa bir şey artırmayacaqsınız.","translator":"Alikhan Musayev"}],"metadata":{"itemsPerPage":7,"pages":18,"previousPage":"/az/s011-8.json","nextPage":"/az/s011-10.json"}}