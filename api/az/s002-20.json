{"results":[{"aya":"134","id":141,"locale":"az","sura":"002","text":"Onlar bir ümmət idi ki, gəlib getdilər. Onların qazandıqları özlərinə, sizin qazandığınız isə sizə aiddir. Siz onların etdikləri barədə sorğu-suala tutulmayacaqsınız.","translator":"Alikhan Musayev"},{"aya":"135","id":142,"locale":"az","sura":"002","text":"Onlar dedilər: “Yəhudi və ya xaçpərəst olun ki, doğru yola yönələsiniz!” De: “Əksinə, biz hənif İbrahimin dinindəyik. O, müşriklərdən deyildi”.","translator":"Alikhan Musayev"},{"aya":"136","id":143,"locale":"az","sura":"002","text":"Deyin: “Biz Allaha, bizə nazil olana, İbrahimə, İsmailə, İshaqa, Yaquba və onun nəslinə nazil olana, Musa və İsaya verilənlərə, özlərinin Rəbbi tərəfindən peyğəmbərlərə verilənlərə iman gətirdik. Biz onların arasında fərq qoymuruq. Biz yalnız Ona təslim olanlarıq!”","translator":"Alikhan Musayev"},{"aya":"137","id":144,"locale":"az","sura":"002","text":"Əgər onlar da siz iman gətirdiyinizə iman gətirsələr, doğru yola yönəlmiş olarlar. Yox, əgər üz döndərsələr, mütləq ixtilafa düşmüş olarlar. Onlardan qorunmaq üçün Allah sənə kifayət edər. O, Eşidəndir, Biləndir!","translator":"Alikhan Musayev"},{"aya":"138","id":145,"locale":"az","sura":"002","text":"De: “Budur Allahın dini! Kimin dini Allahın dinindən daha doğru ola bilər? Biz yalnız Ona ibadət edənlərik!”","translator":"Alikhan Musayev"},{"aya":"139","id":146,"locale":"az","sura":"002","text":"De: “Allah barəsində bizimlə mübahisəmi edirsiniz? Halbuki O, bizim də Rəbbimiz, sizin də Rəbbinizdir! Bizim əməllərimiz bizə, sizin əməlləriniz isə sizə aiddir. Biz Ona sadiq olanlarıq!”","translator":"Alikhan Musayev"},{"aya":"140","id":147,"locale":"az","sura":"002","text":"Yoxsa siz İbrahimin, İsmailin, İshaqın, Yaqubun və onun nəslinin yəhudi və yaxud xaçpərəst olduğunu deyirsiniz? De: “Siz daha yaxşı bilirsiniz, yoxsa Allah?” Allahın onlara nazil etdiyi şəhadəti gizlədən kimsələrdən daha zalım kim ola bilər? Allah sizin etdiklərinizdən xəbərsiz deyildir.","translator":"Alikhan Musayev"}],"metadata":{"itemsPerPage":7,"pages":41,"previousPage":"/az/s002-19.json","nextPage":"/az/s002-21.json"}}