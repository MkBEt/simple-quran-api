{"results":[{"aya":"043","id":1793,"locale":"az","sura":"014","text":"O gün onlar başlarını yuxarı qaldıraraq carçıya doğru tələsəcəklər. Onlar özlərinə belə dönüb baxmayacaq və onların qəlbi də bomboş qalacaqdır (qorxudan bütün başqa duyğulardan xali olacaqdır).","translator":"Alikhan Musayev"},{"aya":"044","id":1794,"locale":"az","sura":"014","text":"İnsanları onlara əzab gələcəyi günlə qorxut. O gün zalımlar deyəcəklər: “Ey Rəbbimiz! Bizə yaxın bir vaxta qədər möhlət ver ki, sənin dəvətini qəbul edək və elçilərin arxasınca gedək”. Onlara deyiləcəkdir: “Məgər əvvəllər siz dünyadan köçməyəcəyiniz barədə and içməmişdiniz?!","translator":"Alikhan Musayev"},{"aya":"045","id":1795,"locale":"az","sura":"014","text":"Siz özlərinə zülm edənlərin yurdlarında sakin oldunuz. Onlara nələr etdiyimiz sizə aydın oldu və sizə misallar da çəkdik”.","translator":"Alikhan Musayev"},{"aya":"046","id":1796,"locale":"az","sura":"014","text":"Zalımlar öz hiylələrini qururdular. Halbuki onların hiyləsi Allaha bəlli idi. Onların hiyləsi ilə dağlar yerindən tərpənən deyildir.","translator":"Alikhan Musayev"},{"aya":"047","id":1797,"locale":"az","sura":"014","text":"Allahın Öz elçilərinə verdiyi vədə xilaf çıxacağını sanma. Həqiqətən, Allah Qüdrətlidir, intiqam almağa qadirdir.","translator":"Alikhan Musayev"},{"aya":"048","id":1798,"locale":"az","sura":"014","text":"O gün yer başqa bir yerlə, göylər də başqa göylərlə əvəz olunacaq və insanlar Tək olan, hər şeyə Qalib gələn Allahın hüzurunda duracaqlar.","translator":"Alikhan Musayev"},{"aya":"049","id":1799,"locale":"az","sura":"014","text":"O gün günahkarları zəncirlənmiş görəcəksən.","translator":"Alikhan Musayev"}],"metadata":{"itemsPerPage":7,"pages":8,"previousPage":"/az/s014-6.json","nextPage":"/az/s014-8.json"}}