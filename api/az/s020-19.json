{"results":[{"aya":"127","id":2475,"locale":"az","sura":"020","text":"Biz həddi aşanı və Rəbbinin ayələrinə inanmayanı belə cəzalandırırıq. Axirət əzabı isə, daha şiddətli və daha sürəklidir.","translator":"Alikhan Musayev"},{"aya":"128","id":2476,"locale":"az","sura":"020","text":"Onlardan əvvəl öz məskənlərində gəzib dolaşan neçə-neçə nəsilləri məhv etməyimiz, onlara dərs olmadımı? Həqiqətən, bunda ağıl sahibləri üçün ibrətlər vardır.","translator":"Alikhan Musayev"},{"aya":"129","id":2477,"locale":"az","sura":"020","text":"Əgər Rəbbin tərəfindən əvvəlcədən vəd edilmiş Söz və müəyyən edilmiş bir vaxt olmasaydı, əzab onları dərhal yaxalayardı.","translator":"Alikhan Musayev"},{"aya":"130","id":2478,"locale":"az","sura":"020","text":"Onların dediklərinə səbir et. Günəş doğmamışdan və batmamışdan əvvəl Rəbbini həmd-səna ilə təriflə, gecənin bəzi saatlarında və gündüzün iki başında Ona təriflər de ki, bəlkə razı qalasan.","translator":"Alikhan Musayev"},{"aya":"131","id":2479,"locale":"az","sura":"020","text":"Kafirlərdən bəzisini sınamaq üçün onlara dünya həyatının bərbəzəyi kimi verdiyimiz şeylərə gözünü dikmə. Rəbbinin ruzisi daha xeyirli və daha davamlıdır.","translator":"Alikhan Musayev"},{"aya":"132","id":2480,"locale":"az","sura":"020","text":"Ailənə namaz qılmağı əmr et, özün də onu səbirlə yerinə yetir. Biz səndən ruzi istəmirik, əksinə sənə ruzi verən Bizik. Gözəl aqibət təqvaya bağlıdır.","translator":"Alikhan Musayev"},{"aya":"133","id":2481,"locale":"az","sura":"020","text":"Kafirlər: “Nə üçün o, Rəbbindən bizə bir dəlil gətirmir?”– dedilər. Məgər onlara əvvəlki səhifələrdə olanların açıq-aydın dəlili çatmadımı?","translator":"Alikhan Musayev"}],"metadata":{"itemsPerPage":7,"pages":20,"previousPage":"/az/s020-18.json","nextPage":"/az/s020-20.json"}}