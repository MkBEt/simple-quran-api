{"results":[{"aya":"036","id":1509,"locale":"az","sura":"011","text":"Nuha belə vəhy olundu: “Qövmündən, daha əvvəl iman gətirənlər istisna olmaqla artıq heç kəs iman gətirməyəcək. Elə isə onların etdikləri əməllərə görə kədərlənmə.","translator":"Alikhan Musayev"},{"aya":"037","id":1510,"locale":"az","sura":"011","text":"Gözlərimizin önündə və vəhyimiz üzrə gəmini düzəlt. Zalım olanlardan ötrü Mənə müraciət etmə. Şübhəsiz ki, onlar suda batırılacaqlar”.","translator":"Alikhan Musayev"},{"aya":"038","id":1511,"locale":"az","sura":"011","text":"Nuh gəmini düzəldir, qövmünün zadəganları isə hər dəfə yanından keçdikcə onu ələ salırdılar. O isə deyirdi: “Əgər siz bizi ələ salırsınızsa, biz də sizi, siz bizi ələ saldığınız kimi ələ salacağıq.","translator":"Alikhan Musayev"},{"aya":"039","id":1512,"locale":"az","sura":"011","text":"Siz rüsvayedici əzabın kimə gələcəyini və daimi əzabın kimə üz verəcəyini mütləq biləcəksiniz”.","translator":"Alikhan Musayev"},{"aya":"040","id":1513,"locale":"az","sura":"011","text":"Nəhayət, əmrimiz gəldiyi və təndir qaynayıb daşdığı zaman Biz Nuha dedik: “Heyvanların hər növündən bir cüt, barələrində söz keçmiş kəslər istisna olmaqla, öz ailəni və bir də iman gətirənləri gəmiyə mindir”. Lakin, onunla birlikdə az adam iman gətirmişdi.","translator":"Alikhan Musayev"},{"aya":"041","id":1514,"locale":"az","sura":"011","text":"Nuh dedi: “Gəmiyə minin! Onun üzüb getməsi də, dayanması da Allahın adı ilədir. Şübhəsiz ki, Rəbbim Bağışlayandır, Rəhmlidir”.","translator":"Alikhan Musayev"},{"aya":"042","id":1515,"locale":"az","sura":"011","text":"Gəmi onları dağlar kimi dalğalar içərisində apardığı zaman Nuh kənarda duran oğlunu səsləyib dedi: “Oğlum! Bizimlə birlikdə gəmiyə min, kafirlərdən olma!”","translator":"Alikhan Musayev"}],"metadata":{"itemsPerPage":7,"pages":18,"previousPage":"/az/s011-5.json","nextPage":"/az/s011-7.json"}}