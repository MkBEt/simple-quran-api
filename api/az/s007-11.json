{"results":[{"aya":"071","id":1025,"locale":"az","sura":"007","text":"Hud dedi: “Artıq Rəbbinizdən sizə əzab və qəzəb yetişdi. Siz özünüzün və atalarınızın uydurduqları adlar (bütlər) barəsində mənimlə mübahisəmi edirsiniz? Halbuki Allah onlar barəsində heç bir dəlil nazil etməmişdir. Gözləyin! Şübhəsiz mən də sizinlə birlikdə gözləyənlərdənəm”.","translator":"Alikhan Musayev"},{"aya":"072","id":1026,"locale":"az","sura":"007","text":"Biz onu və onunla birlikdə olanları Öz mərhəmətimizlə xilas etdik. Ayələrimizi yalan hesab edənlərin isə kökünü kəsdik. Onlar iman gətirən deyildilər.","translator":"Alikhan Musayev"},{"aya":"073","id":1027,"locale":"az","sura":"007","text":"Səmud qövmünə də qardaşları Salehi göndərdik. O dedi: “Ey qövmüm! Allaha ibadət edin! Sizin Ondan başqa məbudunuz yoxdur. Rəbbinizdən sizə açıq-aydın dəlillər gəldi. Allahın qayadan çıxartdığı bu dişi dəvəsi sizin üçün bir möcüzədir. Onu buraxın Allahın torpağında otlasın. Ona bir pislik etməyin, yoxsa sizi ağrılı-acılı bir əzab yaxalayar.","translator":"Alikhan Musayev"},{"aya":"074","id":1028,"locale":"az","sura":"007","text":"Xatırlayın ki, O, sizi Ad qövmündən sonra xələflər etdi və yer üzündə yerləşdirdi. Siz də onun düzənliklərində qəsrlər tikir, dağlarda evlər yonursunuz. Allahın nemətlərini yada salın, yer üzündə fəsad yayaraq pis işlər görməyin”.","translator":"Alikhan Musayev"},{"aya":"075","id":1029,"locale":"az","sura":"007","text":"Onun qövmünün təkəbbürlü zadəganları öz aralarından iman gətirən zəiflərə dedilər: “Siz Salehin öz Rəbbi tərəfindən göndərildiyini bilirsinizmi?” Onlar dedilər: “Həqiqətən, biz onunla göndərilən hər şeyə inanırıq”.","translator":"Alikhan Musayev"},{"aya":"076","id":1030,"locale":"az","sura":"007","text":"Təkəbbür göstərən başçılar dedilər: “Həqiqətən, biz sizin inandığınızı inkar edirik”.","translator":"Alikhan Musayev"},{"aya":"077","id":1031,"locale":"az","sura":"007","text":"Onlar dişi dəvənin diz vətərini kəsdilər və beləliklə də Rəbbinin əmrindən çıxıb: “Ey Saleh! Əgər sən göndərilən elçilərdənsənsə, bizə vəd etdiyin əzabı gətir”– dedilər.","translator":"Alikhan Musayev"}],"metadata":{"itemsPerPage":7,"pages":30,"previousPage":"/az/s007-10.json","nextPage":"/az/s007-12.json"}}