{"results":[{"aya":"036","id":4308,"locale":"az","sura":"042","text":"Sizə verilən hər bir şey dünya həyatının keçici zövqüdür. Allahın yanında olanlar isə daha xeyirli və daha sürəklidir. Bunlar iman gətirib öz Rəbbinə təvəkkül edənlər üçündür.","translator":"Alikhan Musayev"},{"aya":"037","id":4309,"locale":"az","sura":"042","text":"O kəslər üçün ki, böyük günahlardan və çirkin əməllərdən çəkinir, qəzəbləndikləri zaman xətanı bağışlayırlar,","translator":"Alikhan Musayev"},{"aya":"038","id":4310,"locale":"az","sura":"042","text":"O kəslər üçün ki, Rəbbinin dəvətini qəbul edir, namaz qılır, işləri barədə öz aralarında məsləhətləşir, onlara verdiyimiz ruzidən Allah yolunda xərcləyirlər.","translator":"Alikhan Musayev"},{"aya":"039","id":4311,"locale":"az","sura":"042","text":"O kəslər üçün ki, haqsızlığa məruz qaldıqda intiqam alırlar.","translator":"Alikhan Musayev"},{"aya":"040","id":4312,"locale":"az","sura":"042","text":"Pisliyin cəzası özü kimi pislikdir. Amma kim bağışlasa və barışsa, onun mükafatı Allaha aid olar. Həqiqətən, O, zalımları sevmir.","translator":"Alikhan Musayev"},{"aya":"041","id":4313,"locale":"az","sura":"042","text":"Haqsızlığa uğradıqdan sonra qisas alanlara heç bir məzəmmət olunmaz.","translator":"Alikhan Musayev"},{"aya":"042","id":4314,"locale":"az","sura":"042","text":"Məzəmmət olunmağa ancaq insanlara zülm edənlər və yer üzündə haqsız yerə azğınlıq edənlər layiqdirlər. Məhz onlar üçün ağrılı-acılı əzab vardır.","translator":"Alikhan Musayev"}],"metadata":{"itemsPerPage":7,"pages":8,"previousPage":"/az/s042-5.json","nextPage":"/az/s042-7.json"}}