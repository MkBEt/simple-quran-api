{"results":[{"aya":"050","id":4108,"locale":"az","sura":"039","text":"Bunu onlardan əvvəlkilər də demişdilər. Amma qazandıqları şeylər onlara heç bir fayda vermədi.","translator":"Alikhan Musayev"},{"aya":"051","id":4109,"locale":"az","sura":"039","text":"Onlar işlətdikləri pis əməllərin cəzasına çatdılar. Bunlardan zalım olanlara da qazandıqları günahların cəzası yetişəcək və onlar qaçıb canlarını qurtara bilməyəcəklər.","translator":"Alikhan Musayev"},{"aya":"052","id":4110,"locale":"az","sura":"039","text":"Məgər onlar bilmirlərmi ki, Allah istədiyinin ruzisini bol edir, istədiyinə də onu azaldır? Həqiqətən, bunda iman gətirən qövm üçün ibrətlər vardır.","translator":"Alikhan Musayev"},{"aya":"053","id":4111,"locale":"az","sura":"039","text":"Qullarıma mənim bu sözümü de: “Ey Mənim özlərinə qarşı həddi aşmış qullarım! Allahın rəhmindən ümidinizi üzməyin. Şübhəsiz ki, Allah bütün günahları bağışlayır. O, həqiqətən, Bağışlayandır, Rəhmlidir!”","translator":"Alikhan Musayev"},{"aya":"054","id":4112,"locale":"az","sura":"039","text":"Əzab sizə gəlməmişdən öncə Rəbbinizə üz tutun və Ona itaət edin. Sonra sizə heç bir kömək olunmaz.","translator":"Alikhan Musayev"},{"aya":"055","id":4113,"locale":"az","sura":"039","text":"Əzab sizə fərqinə varmadığınız bir halda qəflətən gəlməmişdən əvvəl Rəbbinizdən sizə nazil edilən ən gözəl Sözə tabe olun!","translator":"Alikhan Musayev"},{"aya":"056","id":4114,"locale":"az","sura":"039","text":"Sonra kimsə deməsin ki: “Allaha qarşı etdiyim etinasızlıqlara görə vay mənim halıma! Həqiqətən, mən dinə və dində olanlara rişxənd edənlərdən idim!”","translator":"Alikhan Musayev"}],"metadata":{"itemsPerPage":7,"pages":11,"previousPage":"/az/s039-7.json","nextPage":"/az/s039-9.json"}}