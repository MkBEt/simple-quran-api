{"results":[{"aya":"029","id":3438,"locale":"az","sura":"030","text":"Lakin haqsızlıq edənlər heç bir elmə əsaslanmadan nəfslərinin istəklərinə uydular. Allahın zəlalətə saldıqlarını kim doğru yola yönəldə bilər? Onlara yardım edənlər də olmaz.","translator":"Alikhan Musayev"},{"aya":"030","id":3439,"locale":"az","sura":"030","text":"Sən bir hənif kimi üzünü dinə tərəf çevir! Allahın insanlara – xəlq etdiyi şüurlu məxluq kimi verdiyi fitrət budur. Allahın yaratdığını heç cür dəyişdirmək olmaz. Doğru din budur, lakin insanların çoxu bunu bilmir.","translator":"Alikhan Musayev"},{"aya":"031","id":3440,"locale":"az","sura":"030","text":"Tövbə edərək Ona üz tutun, Ondan qorxun, namaz qılın və şərik qoşanlardan olmayın!","translator":"Alikhan Musayev"},{"aya":"032","id":3441,"locale":"az","sura":"030","text":"O kəslərdən ki, öz dinini bölüb firqələrə ayrıldılar. Hər firqə öz təriqətini üstün bilib sevinir.","translator":"Alikhan Musayev"},{"aya":"033","id":3442,"locale":"az","sura":"030","text":"İnsanların başına bir bəla gəldiyi zaman Rəbbinə üz tutub Ona yalvarırlar. Sonra O, Özündən onlara bir mərhəmət daddıran kimi, onlardan bir dəstə Rəbbinə şərik qoşur.","translator":"Alikhan Musayev"},{"aya":"034","id":3443,"locale":"az","sura":"030","text":"Bu ona görədir ki, Bizim onlara verdiyimiz nemətlərə nankorluq etsinlər. Hələlik əylənin! Tezliklə biləcəksiniz.","translator":"Alikhan Musayev"},{"aya":"035","id":3444,"locale":"az","sura":"030","text":"Məgər Biz onlara müşrik olmalarını söyləyən bir dəlil göndərmişik?","translator":"Alikhan Musayev"}],"metadata":{"itemsPerPage":7,"pages":9,"previousPage":"/az/s030-4.json","nextPage":"/az/s030-6.json"}}