{"results":[{"aya":"141","id":634,"locale":"az","sura":"004","text":"Onlar sizə göz qoyurlar (gözləyirlər ki sizə bir bəla gəlsin). Əgər Allahdan sizə bir qələbə gəlsə: “Məgər biz də sizinlə deyildikmi?”– deyərlər. Əgər kafirlərə bir qələbə nəsib olsa: “Məgər biz möminlərlə birlikdə sizə qalib gələ bilməzdikmi, sizi möminlərdən qorumadıqmı?”– söyləyərlər. Qiyamət günü Allah sizin aranızda hökm verəcəkdir. Allah kafirlərə möminləri məğlub etməyə yol verməyəcəkdir.","translator":"Alikhan Musayev"},{"aya":"142","id":635,"locale":"az","sura":"004","text":"Münafiqlər, həqiqətən də, Allahı aldatmağa çalışırlar. Halbuki Allah onları aldadır. Onlar namaza durarkən könülsüz qalxar, özlərini camaata göstərər və Allahı olduqca az yad edərlər.","translator":"Alikhan Musayev"},{"aya":"143","id":636,"locale":"az","sura":"004","text":"Onlar imanla küfrün arasında tərəddüd edir, nə bunlara, nə də onlara (nə möminlərə, nə də kafirlərə) tərəf olurlar. Allahın azdırdığı şəxs üçün heç bir yol tapa bilməzsən.","translator":"Alikhan Musayev"},{"aya":"144","id":637,"locale":"az","sura":"004","text":"Ey iman gətirənlər! Möminləri qoyub kafirləri özünüzə dost tutmayın. Yoxsa Allaha öz əleyhinizə açıq-aydın bir dəlil verməkmi istəyirsiniz?","translator":"Alikhan Musayev"},{"aya":"145","id":638,"locale":"az","sura":"004","text":"Həqiqətən, münafiqlər Odun ən aşağı təbəqəsində olacaqlar; və sən onlara heç bir köməkçi tapa bilməzsən.","translator":"Alikhan Musayev"},{"aya":"146","id":639,"locale":"az","sura":"004","text":"Tövbə edənlər, əməllərini islah edənlər, Allahdan möhkəm yapışanlar və öz dinlərini Allaha məxsus edənlər istisnadır. Bunlar möminlərlə birgə olacaqlar. Möminlərə isə Allah böyük mükafat verəcəkdir.","translator":"Alikhan Musayev"},{"aya":"147","id":640,"locale":"az","sura":"004","text":"Şükür etsəniz və iman gətirsəniz, sizə əzab vermək Allahın nəyinə gərəkdir? Allah itaətkar qullarına təşəkkür edəndir, Biləndir.","translator":"Alikhan Musayev"}],"metadata":{"itemsPerPage":7,"pages":26,"previousPage":"/az/s004-20.json","nextPage":"/az/s004-22.json"}}