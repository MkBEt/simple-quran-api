{"results":[{"aya":"036","id":329,"locale":"pl","sura":"003","text":"A kiedy ona porodziła, powiedziała: \"Panie mój! Oto złożyłam ją - istotę żeńską.\" - A Bóg wie najlepiej, co ona złożyła, przecież rodzaj męski nie jest jak żeński. - \"Nazwałam ją Marią. I oto oddaję ją, ją i jej potomstwo, Tobie pod opiekę przed szatanem przeklętym!\"","translator":"Józefa Bielawskiego"},{"aya":"037","id":330,"locale":"pl","sura":"003","text":"I przyjął ją jej Pan przyjęciem pięknym, i uczynił, iż wyrosła wzrostem pięknym, i zaopiekował się nią Zachariasz. Za każdym razem, jak wchodził do niej Zachariasz, do przybytku świętego, znajdował u niej zaopatrzenie. Powiedział: \"O Mario! Skąd to przychodzi do ciebie?\" Ona powiedziała: \"To jest od Boga.\" Zaprawdę, Bóg daje zaopatrzenie, komu chce - bez żadnego rachunku!","translator":"Józefa Bielawskiego"},{"aya":"038","id":331,"locale":"pl","sura":"003","text":"Wtedy Zachariasz pomodlił się do swego Pana i powiedział: \"Panie mój! Obdaruj mnie, od Siebie, wspaniałym potomstwem. Ty przecież słyszysz modlitwę!\"","translator":"Józefa Bielawskiego"},{"aya":"039","id":332,"locale":"pl","sura":"003","text":"I ogłosili mu aniołowie kiedy on, stojąc, modlił się w sanktuarium: \"Bóg obwieszcza ci radosną wieść o Janie. On potwierdzi słowo od Boga; będzie szlachetnym panem, czystym i prorokiem wśród sprawiedliwych!\"","translator":"Józefa Bielawskiego"},{"aya":"040","id":333,"locale":"pl","sura":"003","text":"Zachariasz powiedział: \"Panie mój! Jak ja mogę mieć syna, kiedy już osiągnąłem podeszły wiek, a moja żona jest bezpłodna?\" Bóg powiedział: \"Tak będzie! Bóg czyni, co chce!\"","translator":"Józefa Bielawskiego"},{"aya":"041","id":334,"locale":"pl","sura":"003","text":"On powiedział: \"Panie mój! Uczyń mi jakiś znak!\" Powiedział: \"Oto twój znak: nie będziesz mówił z ludźmi przez trzy dni inaczej, jak tylko przez gesty. I wspominaj twego Pana wielekroć, i wysławiaj go wieczorami i rankami!\"","translator":"Józefa Bielawskiego"},{"aya":"042","id":335,"locale":"pl","sura":"003","text":"I oto powiedzieli aniołowie: \"O Mario! Zaprawdę, Bóg wybrał ciebie i uczynił cię czystą, i wybrał ciebie ponad kobietami światów.","translator":"Józefa Bielawskiego"}],"metadata":{"itemsPerPage":7,"pages":29,"previousPage":"/pl/s003-5.json","nextPage":"/pl/s003-7.json"}}