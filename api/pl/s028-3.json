{"results":[{"aya":"015","id":3267,"locale":"pl","sura":"028","text":"I wszedł on do miasta, nie zauważony przez jego mieszkańców, i znalazł tam dwóch ludzi, którzy ze sobą walczyli: jeden był z jego stronników, a drugi z jego wrogów. I ten, który był jego stronnikiem, poprosił Mojżesza o pomoc przeciw temu, który był z jego wrogów. Mojżesz zadał mu cios pięścią i skończył z nim. I powiedział: \"To jest działanie szatana; on jest, zaprawdę, wrogiem jawnym, sprowadzającym z drogi!\"","translator":"Józefa Bielawskiego"},{"aya":"016","id":3268,"locale":"pl","sura":"028","text":"I powiedział: \"Panie mój! Wyrządziłem niesprawiedliwość swojej własnej duszy. Przebacz mi!\" I przebaczył mu. Zaprawdę, On jest Przebaczający, Litościwy!","translator":"Józefa Bielawskiego"},{"aya":"017","id":3269,"locale":"pl","sura":"028","text":"I powiedział: \"Panie mój! Przez dobrodziejstwa, jakimi mnie obsypałeś, ja nigdy nie będę pomocnikiem grzeszników.","translator":"Józefa Bielawskiego"},{"aya":"018","id":3270,"locale":"pl","sura":"028","text":"I nazajutrz znalazł się w mieście, niespokojny i mający się na baczności. I oto ten, który wczoraj prosił go o pomoc, głośno go przywoływał. Mojżesz mu powiedział: \"Zaprawdę, ty jesteś jawnym podżegaczem.\"","translator":"Józefa Bielawskiego"},{"aya":"019","id":3271,"locale":"pl","sura":"028","text":"Lecz kiedy chciał napaść na tego, który był wrogiem ich obydwu, ten mu powiedział: \"O Mojżeszu! Czy ty mnie chcesz zabić, tak jak zabiłeś wczoraj człowieka? Czy ty chcesz być tylko tyranem na ziemi i nie chcesz być wśród tych, którzy przygotowują pomyślność?\"","translator":"Józefa Bielawskiego"},{"aya":"020","id":3272,"locale":"pl","sura":"028","text":"Naraz przybył pewien człowiek z najdalszego krańca miasta, biegnąc pośpiesznie, i powiedział: \"O Mojżeszu! Starszyzna naradza się przeciwko tobie, aby cię zabić. Uchodź więc! Ja jestem dla ciebie dobrym doradcą.\"","translator":"Józefa Bielawskiego"},{"aya":"021","id":3273,"locale":"pl","sura":"028","text":"I Mojżesz wyszedł z miasta, niespokojny i mający się na baczności. Powiedział: \"Panie mój! Wybaw mnie od tego ludu niesprawiedliwych!\"","translator":"Józefa Bielawskiego"}],"metadata":{"itemsPerPage":7,"pages":13,"previousPage":"/pl/s028-2.json","nextPage":"/pl/s028-4.json"}}