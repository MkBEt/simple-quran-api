{"results":[{"aya":"001","id":5189,"locale":"pl","sura":"063","text":"Kiedy przychodzą do ciebie obłudnicy, mówią: \"Zaświadczamy, że ty jesteś Posłańcem Boga!\" Bóg wie, że ty jesteś Posłańcem Jego i Bóg świadczy, że obłudnicy są kłamcami.","translator":"Józefa Bielawskiego"},{"aya":"002","id":5190,"locale":"pl","sura":"063","text":"Oni wzięli sobie swoje przysięgi jako puklerz i odsunęli się od drogi Boga. Zaprawdę, złe jest to, co oni uczynili!","translator":"Józefa Bielawskiego"},{"aya":"003","id":5191,"locale":"pl","sura":"063","text":"Albowiem oni uwierzyli, a potem stali się niewiernymi. Pieczęć została nałożona na ich serca i oni nie pojmują.","translator":"Józefa Bielawskiego"},{"aya":"004","id":5192,"locale":"pl","sura":"063","text":"Kiedy na nich patrzysz, podobają ci się ich postacie; a kiedy mówią, to słuchasz ich słów, a oni są jakby słupami podpartymi. Oni uważają, że każdy krzyk jest przeciw nim. Oni są nieprzyjaciółmi, przeto wystrzegaj się ich! Niech ich Bóg zwalczy! Jakże oni zostali oszukani!","translator":"Józefa Bielawskiego"},{"aya":"005","id":5193,"locale":"pl","sura":"063","text":"A kiedy się im mówi: \"Przychodźcie! Posłaniec Boga będzie prosił o przebaczenie dla was.\" - oni odwracają głowy i widzisz, jak się odsuwają, nadęci pychą.","translator":"Józefa Bielawskiego"},{"aya":"006","id":5194,"locale":"pl","sura":"063","text":"Wszystko jedno, czy będziesz prosił dla nich o przebaczenie, czy też nie będziesz o nie prosił - nie przebaczy im Bóg. Bóg nie prowadzi drogą prostą ludzi szerzących zepsucie.","translator":"Józefa Bielawskiego"},{"aya":"007","id":5195,"locale":"pl","sura":"063","text":"Oni są tymi, którzy mówią: \"Nie rozdawajcie nic tym, którzy są przy Posłańcu Boga, aby oni od niego odeszli. \" Do Boga należą skarby niebios i ziemi, lecz obłudnicy nic nie pojmują.","translator":"Józefa Bielawskiego"}],"metadata":{"itemsPerPage":7,"pages":2,"nextPage":"/pl/s063-2.json"}}