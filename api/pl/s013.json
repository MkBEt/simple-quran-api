{"results":[{"aya":"001","id":1708,"locale":"pl","sura":"013","text":"Alif. Lam. Mi. Ra. To są znaki Księgi. To, co ci zostało zesłane od twego Pana, jest prawdą, lecz większość ludzi nie wierzy.","translator":"Józefa Bielawskiego"},{"aya":"002","id":1709,"locale":"pl","sura":"013","text":"Bóg jest Tym, który wzniósł niebiosa bez dających się ujrzeć filarów; następnie umocnił się na tronie. On podporządkował słońce i księżyc, tak iż wszystko płynie do oznaczonego kresu. On zarządza każdą sprawą, On przedstawia jasno znaki. Być może, wy będziecie pewni, że spotkacie się z waszym Panem!","translator":"Józefa Bielawskiego"},{"aya":"003","id":1710,"locale":"pl","sura":"013","text":"On jest Tym, który rozpostarł ziemię i umieścił na niej solidnie stojące i rzeki; a ze wszystkich owoców umieścił na niej pary, po dwoje. On okrywa nocą dzień. Zaprawdę, w tym są znaki dla ludzi, którzy się zastanawiają!","translator":"Józefa Bielawskiego"},{"aya":"004","id":1711,"locale":"pl","sura":"013","text":"I są na ziemi działki sąsiadujące ze sobą, ogrody winnej latorośli i pola zasiane, i palmy rosnące w kępach lub osobno. Są one skrapiane tą samą wodą, lecz My dajemy wyższość jednym nad innymi, jeśli chodzi o owoce do jedzenia. Zaprawdę, w tym są znaki dla ludzi, którzy są rozumni!","translator":"Józefa Bielawskiego"},{"aya":"005","id":1712,"locale":"pl","sura":"013","text":"Jeśli potrafisz się dziwić, to zadziwiające jest ich powiedzenie: \"Czy kiedy staniemy się prochem, to czy pojawimy się na pewno w nowym stworzeniu?\" Tamci - to tacy, którzy nie uwierzyli w swojego Pana; tamci - to tacy, którzy będą mieli łańcuchy na szyjach: oni będą mieszkańcami ognia, w którym będą przebywać na wieki.","translator":"Józefa Bielawskiego"},{"aya":"006","id":1713,"locale":"pl","sura":"013","text":"Oni domagają się od ciebie, abyś przyśpieszył zło przed dobrem; a przecież już przed nimi miały miejsce kary przykładne. Zaprawdę, twój Pan jest władcą przebaczenia dla ludzi, mimo ich niesprawiedliwości! Zaprawdę, twój Pan jest straszny w karaniu!","translator":"Józefa Bielawskiego"},{"aya":"007","id":1714,"locale":"pl","sura":"013","text":"I mówią ci, którzy nie uwierzyli: \"Gdyby jemu został zesłany jakiś znak od jego Pana!\" Ty jesteś tylko ostrzegającym, a każdy lud ma swojego przewodnika.","translator":"Józefa Bielawskiego"}],"metadata":{"itemsPerPage":7,"pages":7,"nextPage":"/pl/s013-2.json"}}