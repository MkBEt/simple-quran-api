{"results":[{"aya":"001","id":5127,"locale":"pl","sura":"059","text":"Wysławia Boga to, co jest w niebiosach, i to, co jest na ziemi. On jest Potężny, Mądry!","translator":"Józefa Bielawskiego"},{"aya":"002","id":5128,"locale":"pl","sura":"059","text":"On jest Tym, który wypędził z domostw tych spośród ludu Księgi, którzy nie uwierzyli - na pierwsze zebranie. Wy nie myśleliście, że oni odejdą, a oni myśleli, że twierdze obronią ich przed Bogiem. Lecz przyszedł do nich Bóg ze strony, z której oni się Go nie spodziewali, i rzucił w ich serca przerażenie. Niszczą oni swoje domy swoimi rękami i rękami wiernych. Bierzcie więc sobie z tego pouczenie, o ludzie, którzy posiadacie jasne spojrzenie!","translator":"Józefa Bielawskiego"},{"aya":"003","id":5129,"locale":"pl","sura":"059","text":"Gdyby Bóg nie przepisał im wysiedlenia, to ukarałby ich na tym świecie, ale w życiu ostatecznym czeka ich kara ognia.","translator":"Józefa Bielawskiego"},{"aya":"004","id":5130,"locale":"pl","sura":"059","text":"Stało się tak dlatego, że oni sprzeciwili się Bogu i Jego Posłańcowi. A kto sprzeciwia się Bogu... to, zaprawdę, Bóg jest straszny w karaniu!","translator":"Józefa Bielawskiego"},{"aya":"005","id":5131,"locale":"pl","sura":"059","text":"Wszelkie drzewo palmowe, które ścięliście albo które pozostawiliście stojącym na jego korzeniach, ścięliście lub pozostawiliście za zezwoleniem Boga, aby On mógł okryć hańbą bezbożnych.","translator":"Józefa Bielawskiego"},{"aya":"006","id":5132,"locale":"pl","sura":"059","text":"Bóg dał Swojemu Posłańcowi od nich taką zdobycz wojenną; że nie potrzebowaliście pędzić ani koni, ani wielbłądów. Bóg daje władzę Swoim posłańcom, nad kim chce. Bóg jest nad każdą rzeczą wszechwładny!","translator":"Józefa Bielawskiego"},{"aya":"007","id":5133,"locale":"pl","sura":"059","text":"To, co dał Bóg Swojemu Posłańcowi jako zdobycz od mieszkańców miast, to należy do Boga i do Jego Posłańca, do bliskich krewnych i do sierot, do biedaków i do podróżnego; tak żeby to nie przechodziło kolejno do bogatych spośród was. A to, co wam daje Posłaniec, to bierzcie; a czego wam zakazał, od tego się powstrzymajcie! I bójcie się Boga! Zaprawdę, Bóg jest straszny w karaniu!","translator":"Józefa Bielawskiego"}],"metadata":{"itemsPerPage":7,"pages":4,"nextPage":"/pl/s059-2.json"}}