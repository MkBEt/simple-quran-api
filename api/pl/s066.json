{"results":[{"aya":"001","id":5230,"locale":"pl","sura":"066","text":"O Proroku! Dlaczego zakazujesz sobie tego, co pozwolił ci Bóg, chcąc przypodobać się twoim żonom? Bóg jest przebaczający, litościwy!","translator":"Józefa Bielawskiego"},{"aya":"002","id":5231,"locale":"pl","sura":"066","text":"Bóg nałożył na was obowiązek zwolnienia się z takich przysiąg. Bóg jest waszym opiekunem! On jest Wszechwiedzący, Mądry!","translator":"Józefa Bielawskiego"},{"aya":"003","id":5232,"locale":"pl","sura":"066","text":"Oto Prorok powierzył w tajemnicy jednej ze swoich żon pewną historię. A kiedy ona ją rozgłosiła i Bóg ujawnił to jemu, wówczas on częściowo dał jej to poznać, a częściowo przemilczał. A kiedy Prorok jej o tym mówił, rzekła: \"Któż ci to obwieścił?\" Powiedział: \"Obwieścił mi Wszechwiedzący, Świadomy.\"","translator":"Józefa Bielawskiego"},{"aya":"004","id":5233,"locale":"pl","sura":"066","text":"Jeśli wy obydwie nawrócicie się do Boga... przecież już skłoniły się wasze serca. Ale jeśli będziecie się wzajemnie wspomagać przeciwko Prorokowi - to, zaprawdę, Bóg jest jego Opiekunem, a Gabriel i sprawiedliwi między wiernymi, a także aniołowie są jego wspomożycielami!","translator":"Józefa Bielawskiego"},{"aya":"005","id":5234,"locale":"pl","sura":"066","text":"Być może, jego Pan - jeśli on was odprawi - da mu w zamian żony lepsze od was, całkowicie poddane Bogu, wierzące, gorliwe w modlitwie, okazujące skruchę, pobożne, przestrzegające postu, czy to zamężne, czy dziewice.","translator":"Józefa Bielawskiego"},{"aya":"006","id":5235,"locale":"pl","sura":"066","text":"O wy, którzy wierzycie! Strzeżcie się sami i wasze rodziny od ognia; którego strawą będą ludzie i kamienie! Wokół niego będą aniołowie, ogromni, straszni; oni nie buntują się przeciw rozkazowi Boga, lecz wypełniają to, co jest im nakazane.","translator":"Józefa Bielawskiego"},{"aya":"007","id":5236,"locale":"pl","sura":"066","text":"O wy, którzy nie wierzycie! Nie usprawiedliwiajcie się dzisiaj! Zostanie wam zapłacone tylko za to, co czyniliście.","translator":"Józefa Bielawskiego"}],"metadata":{"itemsPerPage":7,"pages":2,"nextPage":"/pl/s066-2.json"}}