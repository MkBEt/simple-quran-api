{"results":[{"aya":"197","id":204,"locale":"pl","sura":"002","text":"Pielgrzymka przypada na miesiące wiadome. A kto się podjął w nich pielgrzymki, niech się powstrzyma od wszelkich zalotów, od wszelkiej rozpusty czy sprzeczki w czasie trwania pielgrzymki. Bóg wie, co czynicie dobrego. Bierzcie na drogę zaopatrzenie dla siebie! Lecz najlepsze zaopatrzenie na drogę to bojaźń Boża! Przeto bójcie się Mnie, o wy, którzy posiadacie rozsądek!","translator":"Józefa Bielawskiego"},{"aya":"198","id":205,"locale":"pl","sura":"002","text":"Nie jest dla was grzechem, że poszukujecie łaski od waszego Pana. A kiedy wyruszycie z Arafatu, wspominajcie Boga przy świętym drogowskazie; wspominajcie Go, jak was poprowadził na drogę prostą, chociaż przedtem byliście między błądzącymi.","translator":"Józefa Bielawskiego"},{"aya":"199","id":206,"locale":"pl","sura":"002","text":"Następnie wyruszajcie pośpiesznie tam, skąd wyruszyli ludzie, i proście Boga o przebaczenie! Zaprawdę, Bóg jest przebaczający, litościwy!","translator":"Józefa Bielawskiego"},{"aya":"200","id":207,"locale":"pl","sura":"002","text":"A kiedy skończyliście wypełniać wasze pobożne ceremonie, wspominajcie Boga, jak wspominacie waszych ojców, albo jeszcze mocniejszym wspomnieniem! \"' Wśród ludzi są tacy, którzy mówią: \"Panie nasz!. Daj nam na tym świecie!\" Ale taki nie będzie miał udziału w życiu ostatecznym.","translator":"Józefa Bielawskiego"},{"aya":"201","id":208,"locale":"pl","sura":"002","text":"Wśród nich są też tacy, którzy mówią: \"Panie nasz! Daj nam na tym świecie dobro i w życiu ostatecznym dobro! I uchroń nas od kary ognia!\"","translator":"Józefa Bielawskiego"},{"aya":"202","id":209,"locale":"pl","sura":"002","text":"Oni będą mieli udział w tym, co zarobili. A Bóg jest szybki w rachunku!","translator":"Józefa Bielawskiego"},{"aya":"203","id":210,"locale":"pl","sura":"002","text":"I wspominajcie Boga w dniach oznaczonych! Kto się śpieszy i zdąży w ciągu dwóch dni, nie popełnia grzechu; a kto się opóźni, nie ma grzechu, jeśli jest bogobojny. Bójcie się Boga! I wiedzcie, że do Niego zostaniecie zebrani!","translator":"Józefa Bielawskiego"}],"metadata":{"itemsPerPage":7,"pages":41,"previousPage":"/pl/s002-28.json","nextPage":"/pl/s002-30.json"}}