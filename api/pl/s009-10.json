{"results":[{"aya":"064","id":1299,"locale":"pl","sura":"009","text":"Obawiają się obłudnicy, że będzie przeciwko nim zesłana sura, która obwieści im, co jest w ich sercach. Powiedz: \"Naśmiewajcie się! Zaprawdę, Bóg odkryje to, czego wy się obawiacie!\"","translator":"Józefa Bielawskiego"},{"aya":"065","id":1300,"locale":"pl","sura":"009","text":"A jeśli ich zapytasz, to oni z pewnością powiedzą: \"Myśmy tylko tak rozmawiali i żartowali.\" Powiedz: \"Czy wyśmiewacie się z Boga, z Jego znaków i z Jego Posłańca?\"","translator":"Józefa Bielawskiego"},{"aya":"066","id":1301,"locale":"pl","sura":"009","text":"Nie usprawiedliwiajcie się! Staliście się niewiernymi, choć przedtem uwierzyliście. Jeśli My przebaczymy pewnej grupie spośród was, to ukarzemy inną grupę za to, iż byli grzesznikami.","translator":"Józefa Bielawskiego"},{"aya":"067","id":1302,"locale":"pl","sura":"009","text":"Obłudni mężczyźni i obłudne kobiety nakazują sobie wzajemnie to, co jest zakazane, a powstrzymują się od tego, co jest uznane, i zaciskają ręce. Oni zapomnieli o Bogu i On o nich zapomniał. Zaprawdę, obłudnicy szerzą zepsucie!","translator":"Józefa Bielawskiego"},{"aya":"068","id":1303,"locale":"pl","sura":"009","text":"I obiecał Bóg obłudnym, mężczyznom i kobietom, jak i niewiernym, ogień Gehenny, gdzie będą przebywać na wieki. On im wystarczy! Przeklął ich Bóg i kara ich będzie nieustanna!","translator":"Józefa Bielawskiego"},{"aya":"069","id":1304,"locale":"pl","sura":"009","text":"Tak jak ci, którzy byli przed wami! Oni byli potężniejsi od was siłą, posiadali więcej majątków i dzieci i cieszyli się swoim udziałem. I wy cieszycie się swoim udziałem, tak jak cieszyli się swoim udziałem ci, którzy byli przed wami. I wy się zagłębiacie w rozmowach, tak jak oni się zagłębiali. Oto ci, których dzieła są daremne na tym świecie i w życiu ostatecznym. Oto ci, którzy stracili.","translator":"Józefa Bielawskiego"},{"aya":"070","id":1305,"locale":"pl","sura":"009","text":"Czy nie doszła do was wieść o tych, którzy byli przed wami? O ludzie Noego, o ludzie Ad i Samud, o ludzie Abrahama i o mieszkańcach Madian, i o miastach wywróconych do fundamentów? Przychodzili do nich ich posłańcy z jasnymi dowodami. I to nie Bóg wyrządził im niesprawiedliwość, lecz oni sami sobie wyrządzili niesprawiedliwość.","translator":"Józefa Bielawskiego"}],"metadata":{"itemsPerPage":7,"pages":19,"previousPage":"/pl/s009-9.json","nextPage":"/pl/s009-11.json"}}