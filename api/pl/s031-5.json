{"results":[{"aya":"029","id":3498,"locale":"pl","sura":"031","text":"Czyż nie widziałeś, że Bóg każe przenikać nocy w dzień i On każe przenikać dniowi w noc; i On uczynił poddanymi słońce i księżyc - każde z nich płynie ku oznaczonemu terminowi. Zaprawdę, Bóg jest dobrze świadomy tego; co czynicie!","translator":"Józefa Bielawskiego"},{"aya":"030","id":3499,"locale":"pl","sura":"031","text":"Tak jest, ponieważ Bóg jest prawdą i ponieważ to, co wzywacie poza Nim, jest fałszem, i ponieważ Bóg jest Wyniosły, Wielki!","translator":"Józefa Bielawskiego"},{"aya":"031","id":3500,"locale":"pl","sura":"031","text":"Czyż nie widziałeś, że statek płynie po morzu przez dobroć Boga - aby wam pokazać nieco z Jego znaków? Zaprawdę, w tym są znaki dla każdego cierpliwego, wdzięcznego!","translator":"Józefa Bielawskiego"},{"aya":"032","id":3501,"locale":"pl","sura":"031","text":"Kiedy okryje ich fala, jak ciemności, oni wzywają Boga, wyznając szczerze wiarę w Niego; ale kiedy On ich wyratuje na suchy ląd, to niektórzy spośród nich zaczynają się wahać. A odrzuca Nasze znaki jedynie perfidny, niewdzięczny!","translator":"Józefa Bielawskiego"},{"aya":"033","id":3502,"locale":"pl","sura":"031","text":"O ludzie! Bójcie się waszego Pana! Obawiajcie się dnia, kiedy żaden ojciec nie będzie mógł nic uczynić dla swego syna ani też żadne dziecko nie będzie mogło nic uczynić dla swego ojca. Zaiste, obietnica Boga jest prawdą! I niech was nie zwodzi życie tego świata, i niech nie zwodzi was co do Boga ten, który jest wielkim zwodzicielem. Zaprawdę, u Boga jest wiedza o Godzinie! On spuszcza ulewę. On wie, co jest w łonach. Lecz nie wie dusza, co zyska jutro, i nie wie dusza, na jakiej umrze ziemi.","translator":"Józefa Bielawskiego"},{"aya":"034","id":3503,"locale":"pl","sura":"031","text":"Zaprawdę, Bóg jest Wszechwiedzący, w pełni Świadomy!","translator":"Józefa Bielawskiego"}],"metadata":{"itemsPerPage":7,"pages":5,"previousPage":"/pl/s031-4.json"}}