{"results":[{"aya":"008","id":677,"locale":"pl","sura":"005","text":"O wy, którzy wierzycie! Trzymajcie się prosto przed Bogiem, dając świadectwo sprawiedliwości. I niech nienawiść do jakiegokolwiek ludu nie skłania was do grzechu, abyście nie popełnili niesprawiedliwości. Bądźcie sprawiedliwi! To jest najbliższe bogobojności. Bójcie się Boga! Zaprawdę, Bóg jest w pełni świadomy tego, co czynicie!","translator":"Józefa Bielawskiego"},{"aya":"009","id":678,"locale":"pl","sura":"005","text":"Bóg obiecał tym, którzy wierzą i pełnią dobre dzieła, iż otrzymają przebaczenie i nagrodę wielką.","translator":"Józefa Bielawskiego"},{"aya":"010","id":679,"locale":"pl","sura":"005","text":"A ci, którzy odrzucili wiarę i za kłamstwo uznali Nasze znaki - będą mieszkańcami ognia piekielnego.","translator":"Józefa Bielawskiego"},{"aya":"011","id":680,"locale":"pl","sura":"005","text":"O wy, którzy wierzycie! Wspominajcie dobroć Boga względem was, kiedy ludzie zamyślali wyciągnąć swoje ręce przeciwko wam a On je od was powstrzymał! Bójcie się Boga! Niech wierzący zaufają Bogu!","translator":"Józefa Bielawskiego"},{"aya":"012","id":681,"locale":"pl","sura":"005","text":"Bóg zawarł przymierze z synami Izraela i wyłoniliśmy spośród nich dwunastu przywódców. I powiedział Bóg: \"Zaprawdę, ja jestem z wami! Jeśli będziecie odprawiać modlitwę, jeśli będziecie dawać jałmużnę, jeśli będziecie wierzyć w Moich posłańców i jeśli będziecie ich wspomagać, i jeśli dacie Bogu piękną pożyczkę - to, z pewnością, Ja odpuszczę wam wasze złe czyny i wprowadzę was do Ogrodów, gdzie w dole płyną strumyki! A ktokolwiek spośród was będzie potem niewierny, ten zabłądził daleko z równej drogi!\"","translator":"Józefa Bielawskiego"},{"aya":"013","id":682,"locale":"pl","sura":"005","text":"Za to, że oni naruszyli swoje przymierze, My ich przeklęliśmy i uczyniliśmy ich serca zatwardziałymi. Oni wypaczają sens słów i zapominają część tego, co im zostało przypomniane. Ty nieustannie odkrywać będziesz zdradę z ich strony, z wyjątkiem nielicznych spośród nich. Lecz odpuść im i przebacz! Zaprawdę, Bóg kocha dobrze czyniących!","translator":"Józefa Bielawskiego"},{"aya":"014","id":683,"locale":"pl","sura":"005","text":"Od tych, którzy mówią: \"Jesteśmy chrześcijanami!\", wzięliśmy przymierze. Lecz oni zapomnieli część tego, co im zostało przypomniane; My wznieciliśmy wrogość i nienawiść wśród nich aż do Dnia Zmartwychwstania. I niebawem obwieści im Bóg to, co oni czynili.","translator":"Józefa Bielawskiego"}],"metadata":{"itemsPerPage":7,"pages":18,"previousPage":"/pl/s005.json","nextPage":"/pl/s005-3.json"}}