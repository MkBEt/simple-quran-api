{"results":[{"aya":"134","id":141,"locale":"pl","sura":"002","text":"To jest naród, który już przeminął. Dla niego to, co sobie zyskał, a dla was to, co wy sobie zyskaliście. Wy nie będziecie pytani o to, co oni czynili.","translator":"Józefa Bielawskiego"},{"aya":"135","id":142,"locale":"pl","sura":"002","text":"Oni mówią: \"Bądźcie wyznawcami judaizmu lub chrześcijanami, a znajdziecie się na drodze prostej.\" Powiedz: \"Wcale nie! Idźcie za religią Abrahama prawdziwie wierzącego - hanifa. On przecież nie był z liczby bałwochwalców!\"","translator":"Józefa Bielawskiego"},{"aya":"136","id":143,"locale":"pl","sura":"002","text":"Powiedzcie: \"My wierzymy w Boga i w to, co nam zostało zesłane, i w to, co zostało zesłane Abrahamowi, Isma`ilowi i Izaakowi, Jakubowi i pokoleniom; i w to, co zostało dane prorokom od ich Pana. My nie robimy żadnej różnicy między nimi i poddajemy się Jemu całkowicie.\"","translator":"Józefa Bielawskiego"},{"aya":"137","id":144,"locale":"pl","sura":"002","text":"Jeśli oni wierzą w to samo, co wy wierzycie, to są na drodze prostej. A jeśli oni się odwracają, to są jedynie odszczepieńcami. I Bóg wystarczy ci przeciwko nim. On przecież jest Słyszący, Wszechwiedzący!","translator":"Józefa Bielawskiego"},{"aya":"138","id":145,"locale":"pl","sura":"002","text":"Religia Boga! A kto lepszy od Boga w religii? My jesteśmy Jego czcicielami.","translator":"Józefa Bielawskiego"},{"aya":"139","id":146,"locale":"pl","sura":"002","text":"Powiedz: \"Czy wy będziecie z nami dyskutować o Bogu, który jest naszym Panem i waszym Panem? Do nas należą nasze czyny, a do was należą wasze czyny. My jesteśmy Jego szczerymi czcicielami.\"","translator":"Józefa Bielawskiego"},{"aya":"140","id":147,"locale":"pl","sura":"002","text":"A jeśli oni będą mówili: \"Czy doprawdy Abraham i Isma`il, Izaak, Jakub i pokolenia byli wyznawcami judaizmu lub chrześcijanami?\" Powiedz: \"Czy wy wiecie lepiej, czy Bóg? A kto jest bardziej niesprawiedliwy aniżeli ten, kto ukrywa świadectwo otrzymane od Boga? A Bóg nie lekceważy tego, co czynicie!\"","translator":"Józefa Bielawskiego"}],"metadata":{"itemsPerPage":7,"pages":41,"previousPage":"/pl/s002-19.json","nextPage":"/pl/s002-21.json"}}