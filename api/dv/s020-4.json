{"results":[{"aya":"022","id":2370,"locale":"dv","sura":"020","text":"އަދި ކަލޭގެފާނުގެ ކިހިލިފަތްޕުޅުދަށަށް ކަލޭގެފާނުގެ އަތްތިލަފުޅު ލައްވާށެވެ! އެއްވެސް ބަލިމަޑުކަމެއްނެތި، ހުދުކޮށް (ވިދަވިދައި އޮންނަގޮތުގައި) އެ އަތްތިލަފުޅު ނުކުންނާނެއެވެ. (އެއީ) އެހެން معجزات އެއްގެ ގޮތުގައެވެ.","translator":"Office of the President of Maldives"},{"aya":"023","id":2371,"locale":"dv","sura":"020","text":"ތިމަންރަސްކަލާނގެ ބޮޑެތި معجزات ތަކުގެ ތެރެއިން ބައެއް، ކަލޭގެފާނަށް ދެއްކެވުމަށްޓަކައެވެ.","translator":"Office of the President of Maldives"},{"aya":"024","id":2372,"locale":"dv","sura":"020","text":"فرعون ގެ ގާތަށް ކަލޭގެފާނު ވަޑައިގަންނަވާށެވެ! ހަމަކަށަވަރުން، ފުރެދުމުގައި އޭނާ ހައްދުފަހަނަޅައި ހިނގައްޖެއެވެ.","translator":"Office of the President of Maldives"},{"aya":"025","id":2373,"locale":"dv","sura":"020","text":"އެކަލޭގެފާނު ވިދާޅުވިއެވެ. އަޅުގެ ވެރިރަސްކަލާކޯއެވެ! މިއަޅާއަށްޓަކައި މިއަޅާގެ ހިތް ތަނަވަސްކޮށްދެއްވާނދޭވެ!","translator":"Office of the President of Maldives"},{"aya":"026","id":2374,"locale":"dv","sura":"020","text":"އަދި މިއަޅާގެ ކަންތައް މިއަޅާއަށް ފަސޭހަކޮށްދެއްވާނދޭވެ!","translator":"Office of the President of Maldives"},{"aya":"027","id":2375,"locale":"dv","sura":"020","text":"އަދި މިއަޅާގެ ދުލުގެ ގޮށް މޮއްސަވައިލައްވާނދޭވެ! (އެބަހީ: ދުލުގައިހުރި ދަތިގޮތް ފިލުއްވައިދެއްވައި، ދޫފަސޭހަކޮށްދެއްވާނދޭވެ!)","translator":"Office of the President of Maldives"},{"aya":"028","id":2376,"locale":"dv","sura":"020","text":"އެއީ ތިމަންކަލޭގެފާނުގެ ބަސް އެއުރެންނަށް ވިސްނި، އެނގުމަށްޓަކައެވެ.","translator":"Office of the President of Maldives"}],"metadata":{"itemsPerPage":7,"pages":20,"previousPage":"/dv/s020-3.json","nextPage":"/dv/s020-5.json"}}