{"results":[{"aya":"043","id":1845,"locale":"dv","sura":"015","text":"އަދި ހަމަކަށަވަރުން، ނަރަކައަކީ، އެ އެންމެންނަށް اللَّه وعد ކުރައްވާފައިވާ ތަނެއްކަން ކަށަވަރެވެ.","translator":"Office of the President of Maldives"},{"aya":"044","id":1846,"locale":"dv","sura":"015","text":"އެ ނަރަކައަށް ހަތް ދޮރުވެއެވެ. އެއިން ކޮންމެ ދޮރަކަށް ކަނޑައެޅިގެންވާ ބައެއްވެއެވެ.","translator":"Office of the President of Maldives"},{"aya":"045","id":1847,"locale":"dv","sura":"015","text":"ހަމަކަށަވަރުން، تقوى ވެރިން ވަނީ ސުވަރުގެތަކާއި، ފެންއާރުތަކުގެ نعمة ގައެވެ.","translator":"Office of the President of Maldives"},{"aya":"046","id":1848,"locale":"dv","sura":"015","text":"(އެއުރެންނަށް އަންގަވާނެތެވެ.) ތިޔަބައިމީހުން ސަލާމަތްކަމާއެކު، އަމާންކަން ލިބިގެންވާ حال އެތަނަށް ވަންނާށެވެ!","translator":"Office of the President of Maldives"},{"aya":"047","id":1849,"locale":"dv","sura":"015","text":"އަދި ތިމަންރަސްކަލާނގެ، އެއުރެންގެ ހިތްތަކުގައިވާ حسد ވެރިކަން ވަކިކުރެއްވީމެވެ. ދާންތަކެއްގެ މަތީގައި އެކަކު އަނެކަކަށް ކުރިމަތިލައިތިބޭ أخ ންތަކެއްގެ ގޮތުގައެވެ.","translator":"Office of the President of Maldives"},{"aya":"048","id":1850,"locale":"dv","sura":"015","text":"އެއުރެންނަކަށް އެތާނގައި އެއްވެސް ވަރުބަލިކަމެއް ނުޖެހޭނެތެވެ. އަދި އެ ތަނުން ނެރުއްވާނެ ބަޔަކު ކަމުގައިވެސް އެއުރެން ނުމެވޭމެއެވެ.","translator":"Office of the President of Maldives"},{"aya":"049","id":1851,"locale":"dv","sura":"015","text":"ހަމަކަށަވަރުން، ތިމަންރަސްކަލާނގެއީ، ގިނަގިނައިން ފާފަފުއްސަވާ رحيم ވަންތަ ރަސްކަލާނގެކަމުގައި، ތިމަންރަސްކަލާނގެ އަޅުތަކުންނަށް ކަލޭގެފާނު خبر ދެއްވާށެވެ!","translator":"Office of the President of Maldives"}],"metadata":{"itemsPerPage":7,"pages":15,"previousPage":"/dv/s015-6.json","nextPage":"/dv/s015-8.json"}}