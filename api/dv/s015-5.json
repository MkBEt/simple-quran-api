{"results":[{"aya":"029","id":1831,"locale":"dv","sura":"015","text":"ފަހެ، ތިމަންރަސްކަލާނގެ އެ އިންސާނާ (އެބަހީ: آدم ގެފާނު) ހައްދަވައި، ފުރިހަމަކުރައްވައި، ތިމަންރަސްކަލާނގެ روح ފުޅުން އެ އިންސާނާއަށް ފުމެލައްވައިފި ހިނދު، ތިޔަބައިމީހުން އޭނާއަށްޓަކައި سجدة އަށް ތިރިވާހުށިކަމެވެ!","translator":"Office of the President of Maldives"},{"aya":"030","id":1832,"locale":"dv","sura":"015","text":"ފަހެ، ملائكة ން އެ އެންމެން އެކުގައި سجدة ކުރައްވައިފޫއެވެ.","translator":"Office of the President of Maldives"},{"aya":"031","id":1833,"locale":"dv","sura":"015","text":"إبليس މެނުވީއެވެ. سجدة ކުރި ملائكة ންނާ އެކުގައިވުމަށް إبليس ނުރުހި، އެކަމުން މަނާވެގެންފިއެވެ.","translator":"Office of the President of Maldives"},{"aya":"032","id":1834,"locale":"dv","sura":"015","text":"އެކަލާނގެ وحى ކުރެއްވިއެވެ. އޭ إبليس އެވެ! سجدة ކުރި ملائكة ންނާ އެކުގައި ނުވުމަށް ކަލޭގެއަށް މެދުވެރިވީ ކޮންކަމެއް ހެއްޔެވެ؟","translator":"Office of the President of Maldives"},{"aya":"033","id":1835,"locale":"dv","sura":"015","text":"އެކަލޭގެ ދެންނެވިއެވެ. تغيّر ވެފައިވާ ކަޅުކުލައިގެ ކިސަޑުން އުފެދިގެން އައި މަށިން އިބަރަސްކަލާނގެ ހެއްދެވި އިންސާނަކަށް سجدة ކުރާކަށް ތިމަން ނެތީމެވެ.","translator":"Office of the President of Maldives"},{"aya":"034","id":1836,"locale":"dv","sura":"015","text":"އެކަލާނގެ وحى ކުރެއްވިއެވެ. ފަހެ، ކަލޭގެ އެތަނުން (އެބަހީ: ސުވަރުގެއިން) ނުކުންނާށެވެ! ފަހެ، ހަމަކަށަވަރުން، ކަލޭގެވަނީ، رحمة ން ބޭރުކުރައްވާފައެވެ.","translator":"Office of the President of Maldives"},{"aya":"035","id":1837,"locale":"dv","sura":"015","text":"އަދި ހަމަކަށަވަރުން، قيامة ދުވަހަށް ދާނދެން ކަލޭގެ މައްޗަށް لعنة ހުށްޓެވެ.","translator":"Office of the President of Maldives"}],"metadata":{"itemsPerPage":7,"pages":15,"previousPage":"/dv/s015-4.json","nextPage":"/dv/s015-6.json"}}