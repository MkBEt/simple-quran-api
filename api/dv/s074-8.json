{"results":[{"aya":"050","id":5545,"locale":"dv","sura":"074","text":"ފަހެ، ހަނދާންކޮށްދިނުމުން (އެބަހީ: قرآن ން) އެއުރެން އެއްކިބާވެ ދުރަށްދަނީ ކީއްވެގެން ހެއްޔެވެ؟","translator":"Office of the President of Maldives"},{"aya":"051","id":5546,"locale":"dv","sura":"074","text":"އެއުރެން ސިންގާއަކަށް ފިލަންދުވާ وحشى حمار ތަކެއް ފަދައެވެ.","translator":"Office of the President of Maldives"},{"aya":"052","id":5547,"locale":"dv","sura":"074","text":"އަދި ކިއެއްތަ! އެއުރެންކުރެ ކޮންމެ މީހަކު އެދެނީ، ލިޔުއްވާފައިވާ ފަތްފުށްތަކެއް އެމީހަކަށް ބާވައިލެއްވުމަށެވެ.","translator":"Office of the President of Maldives"},{"aya":"053","id":5548,"locale":"dv","sura":"074","text":"ހަމަހިލާ އެހެންނަކުން ނުވާނެއެވެ. އަދި ކިއެއްތަ! އެއުރެން آخرة އަކަށް ބިރެއް ނުގަނެތެވެ.","translator":"Office of the President of Maldives"},{"aya":"054","id":5549,"locale":"dv","sura":"074","text":"ހަމަހިލާ އެހެންނަކުން ނުވާނެއެވެ. ހަމަކަށަވަރުން، އެ قرآن އަކީ ހަނދާންކޮށްދިނުމެކެވެ.","translator":"Office of the President of Maldives"},{"aya":"055","id":5550,"locale":"dv","sura":"074","text":"ފަހެ، ބޭނުން މީހަކު އެ قرآن ހަނދުމަކުރާހުށިކަމެވެ!","translator":"Office of the President of Maldives"},{"aya":"056","id":5551,"locale":"dv","sura":"074","text":"އަދި اللَّه އިރާދަކުރެއްވިއްޔާ މެނުވީ، އެއުރެންނަކަށް ހަނދާނެއް ނުކުރެވޭނެތެވެ. އެކަލާނގެއީ (މީސްތަކުން އެކަލާނގެއަށް ބިރުވެތިވެ) تقوى ވެރިވުން حق ވެގެންވާ، އަދި (ކިޔަމަންގަތް އަޅުންނަށް) ފާފަތައް ފުއްސެވުމުގެ ވެރިރަސްކަލާނގެއެވެ.","translator":"Office of the President of Maldives"}],"metadata":{"itemsPerPage":7,"pages":8,"previousPage":"/dv/s074-7.json"}}