{"results":[{"aya":"113","id":3901,"locale":"dv","sura":"037","text":"އަދި އެކަލޭގެފާނާއި، إسحاق ގެފާނުގެ މައްޗަށް ތިމަންރަސްކަލާނގެ بركات ލެއްވީމެވެ. އެ ދެބަފައިކަލުންގެ ދަރިކޮޅުން ހެޔޮކަންތައްކުރާ މީހުންނާއި، ފާޅުވެގެންވާ ގޮތުގައި އަމިއްލަ نفس އަށް އަނިޔާކުރާ މީހުންވެއެވެ.","translator":"Office of the President of Maldives"},{"aya":"114","id":3902,"locale":"dv","sura":"037","text":"އަދި موسى ގެފާނާއި، هارون ގެފާނަށް ތިމަންރަސްކަލާނގެ (ނަބީކަމުގެ) نعمة ދެއްވީމެވެ.","translator":"Office of the President of Maldives"},{"aya":"115","id":3903,"locale":"dv","sura":"037","text":"އަދި ތިމަންރަސްކަލާނގެ އެ ދެބޭކަލުންނާއި، އެ ދެބޭކަލުންގެ قوم ގެމީހުން ބޮޑުވެގެންވާ ހިތާމައިން ސަލާމަތް ކުރެއްވީމެވެ.","translator":"Office of the President of Maldives"},{"aya":"116","id":3904,"locale":"dv","sura":"037","text":"އަދި ތިމަން ރަސްކަލާނގެ އެއުރެންނަށް نصر ދެއްވީމެވެ. ފަހެ، ގަދަވިބަޔަކު ކަމުގައިވީ، ހަމައެއުރެންނެވެ.","translator":"Office of the President of Maldives"},{"aya":"117","id":3905,"locale":"dv","sura":"037","text":"އަދި ތިމަންރަސްކަލާނގެ އެ ދެބޭކަލުންނަށް بيان ވެގެންވާ ފޮތް (އެބަހީ: توراة) ދެއްވީމެވެ.","translator":"Office of the President of Maldives"},{"aya":"118","id":3906,"locale":"dv","sura":"037","text":"އަދި ތިމަންރަސްކަލާނގެ، އެ ދެބޭކަލުންނަށް ސީދާވެގެންވާ ތެދުމަގަށް މަގުދެއްކެވީމެވެ.","translator":"Office of the President of Maldives"},{"aya":"119","id":3907,"locale":"dv","sura":"037","text":"އަދި ފަހުން އަންނަވި أمّة ތަކުގެ މެދުގައި އެ ދެބޭކަލުންނަށް ރިވެތި ثناء ލެހެއްޓެވީމެވެ.","translator":"Office of the President of Maldives"}],"metadata":{"itemsPerPage":7,"pages":26,"previousPage":"/dv/s037-16.json","nextPage":"/dv/s037-18.json"}}