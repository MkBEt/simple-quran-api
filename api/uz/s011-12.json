{"results":[{"aya":"078","id":1551,"locale":"uz","sura":"011","text":"Қавми унга шошилиб, ҳаллослаб етиб келди. Улар бундан олдин гуноҳлар қилар эдилар. У: «Эй қавмим, анаву қизларим сизлар учун покроқ-ку. Бас, Аллоҳдан қўрқинг! Меҳмонларим ҳақида мени шарманда қилманг. Ичингизда бирорта тузукроқ одам йўқми?!» деди. (Мазкур қавм баччабозлик қилардилар. Лутнинг (а. с.) меҳмонга ёш йигитларнинг келишидан ёмон ҳолга тушишлари ва қўл-оёқлари бўшашишлари ҳам, юқорида айтиб ўтилганидек, шу боисдан эди. Қавмнинг нияти кўринишидан маълум эди.)","translator":"Muhammad Sodik Muhammad Yusuf"},{"aya":"079","id":1552,"locale":"uz","sura":"011","text":"Улар: «Сенинг қизларингда бизнинг ҳаққимиз йўқлигини билгансан ва биз нимани хоҳлашимизни, албатта, сен биласан», дедилар.","translator":"Muhammad Sodik Muhammad Yusuf"},{"aya":"080","id":1553,"locale":"uz","sura":"011","text":"У: «Қани энди сизларга қувватим етса эди ёки мустаҳкам ерга беркинсайдим», деди.","translator":"Muhammad Sodik Muhammad Yusuf"},{"aya":"081","id":1554,"locale":"uz","sura":"011","text":"Улар: «Эй Лут, биз Роббингнинг элчиларимиз, булар сенга ҳаргиз тега олмаслар. Бас, кечанинг бир бўлагида аҳлинг ила юргин ва сизлардан хотинингдан бошқа ҳеч ким ўгирилмасин. Чунки уларга етадиган мусибат у (аёл)га-да етгувчидир. Уларга тайин қилинган вақт субҳдир. Субҳ яқин эмасми?!» дедилар.","translator":"Muhammad Sodik Muhammad Yusuf"},{"aya":"082","id":1555,"locale":"uz","sura":"011","text":"Амримиз келган пайтда у ўлкани остин-устун қилдик ва устидан кетма-кет сопол тошларни ёғдирдик.","translator":"Muhammad Sodik Muhammad Yusuf"},{"aya":"083","id":1556,"locale":"uz","sura":"011","text":"Уларга Роббинг ҳузурида белги қўйилган эди ва улар золимлардан узоқ эмасдир. (Лут қавми истиқомат қилган диёрлар беш шаҳар-қишлоқдан иборат бўлган, уларнинг каттаси Садум деб номланган. Аллоҳ таоло уларнинг барчасини остин-устин қилиб ташлаганидан сўнг, устидан лойи қотиб қолган тош ёғдирган.)","translator":"Muhammad Sodik Muhammad Yusuf"},{"aya":"084","id":1557,"locale":"uz","sura":"011","text":"Ва Мадянга биродарлари Шуайбни (юбордик). У: «Эй қавмим, Аллоҳга ибодат қилинг, сиз учун Ундан ўзга илоҳ йўқ. Ўлчовни ва тортишни камайтирманглар. Албатта, мен сизларнинг яхшиликда (мўл-кўлликда) эканликларингизни кўриб турибман. Албатта, мен сизларга қамровли кун азобидан қўрқмоқдаман.","translator":"Muhammad Sodik Muhammad Yusuf"}],"metadata":{"itemsPerPage":7,"pages":18,"previousPage":"/uz/s011-11.json","nextPage":"/uz/s011-13.json"}}