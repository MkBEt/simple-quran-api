{"results":[{"aya":"050","id":543,"locale":"uz","sura":"004","text":"Уларнинг Аллоҳга ёлғон тўқишини кўрмайсанми?! Шунинг ўзи ҳам очиқ-ойдин гуноҳликка етарли.","translator":"Muhammad Sodik Muhammad Yusuf"},{"aya":"051","id":544,"locale":"uz","sura":"004","text":"Китобдан насибадор бўлганларнинг ботилга ва тоғутга иймон келтиришларини ва куфр келтирганларни кўрсатиб: «Анавилар иймон келтирганлардан кўра ҳидоятлироқ йўлдалар», дейишларини кўрмайсанми?! (Бу ояти каримада яҳудийлар энди «Китобдан насибадор бўлганлар», деб тавсифланмоқда. Биз «ботил» деб таржима қилган сўз оятда «жибт» деб келган. Араб тилида жибт–бут, санам, фолбин ва сеҳргарга ўхшаш нарсаларга ишлатилади. «Тоғут» эса–Аллоҳнинг шариатидан бошқа шариат ва Аллоҳнинг шариатига асосланмаган ҳукмдир. Ушбу ояти каримада Аллоҳ таоло яҳудийларни жибт ва тоғутга иймон келтирганлар, деб васф қилмоқда.)","translator":"Muhammad Sodik Muhammad Yusuf"},{"aya":"052","id":545,"locale":"uz","sura":"004","text":"Ана ўшаларни Аллоҳ лаънатлагандир. Кимни Аллоҳ лаънатласа, унга ҳеч нусратчи тополмассан.","translator":"Muhammad Sodik Muhammad Yusuf"},{"aya":"053","id":546,"locale":"uz","sura":"004","text":"Ёки улар мулкдан насибадорлар-у, шундай тақдирда ундан одамларга зиғирча ҳам бермайдиларми?!","translator":"Muhammad Sodik Muhammad Yusuf"},{"aya":"054","id":547,"locale":"uz","sura":"004","text":"Ёки Аллоҳ одамларга Ўз фазлидан берган нарсаларга ҳасад қилмоқдаларми? Батаҳқиқ, Иброҳим оиласига китобни, ҳикматни ва улуғ мулкни берганмиз-ку?!","translator":"Muhammad Sodik Muhammad Yusuf"},{"aya":"055","id":548,"locale":"uz","sura":"004","text":"Бас, уларнинг ичида унга (Муҳаммадга) иймон келтирганлар ҳам бор, ундан юз ўгириб куфр келтирганлар ҳам бор. Жаҳаннам куйдириш азобига кифоя қилур.","translator":"Muhammad Sodik Muhammad Yusuf"},{"aya":"056","id":549,"locale":"uz","sura":"004","text":"Оятларимизга куфр келтирганларни, албатта, дўзахга киритамиз. Қачонки, терилари етиб пишганда, азобни тортишлари учун бошқа тери алмаштирамиз. Албатта, Аллоҳ азиз ва ҳаким зотдир.","translator":"Muhammad Sodik Muhammad Yusuf"}],"metadata":{"itemsPerPage":7,"pages":26,"previousPage":"/uz/s004-7.json","nextPage":"/uz/s004-9.json"}}