{"results":[{"aya":"022","id":811,"locale":"uz","sura":"006","text":"Ҳаммаларини жамлайдиган, сўнгра ширк келтирганларга: «Сиз худо деб гумон қилган шерикларингиз қани?» деб айтадиганимиз кунни эсла.","translator":"Muhammad Sodik Muhammad Yusuf"},{"aya":"023","id":812,"locale":"uz","sura":"006","text":"Сўнгра, Роббимиз Аллоҳга қасамки, мушрик бўлмаган эдик, дейишдан бошқа фитналари бўлмас. (Боқий дунёда кўпчилик наздида сўроққа тутилганларида ва ҳамма нарса аниқлангандан сўнг ҳам мушриклар қасам ичиб, ўзларини ҳеч қандай гуноҳ қилмаган, ширк келтирмагандек тутишади.)","translator":"Muhammad Sodik Muhammad Yusuf"},{"aya":"024","id":813,"locale":"uz","sura":"006","text":"Назар сол! Улар ўзларини қандай алдарлар ва тўқиб юрган нарсалари улардан қандай йўқолди.","translator":"Muhammad Sodik Muhammad Yusuf"},{"aya":"025","id":814,"locale":"uz","sura":"006","text":"Улардан сенга қулоқ тутадиганлари ҳам бор. Биз уни фаҳмламасликлари учун қалбларига парда ва қулоқларига тўсиқ қилиб қўйдик. Барча оятларни кўрсалар ҳам, улар иймон келтирмаслар. Ҳатто олдингга сен билан тортишувга келганларида куфр келтирганлар: «Бу ўтганларнинг афсоналаридан бошқа нарса эмас», дерлар.","translator":"Muhammad Sodik Muhammad Yusuf"},{"aya":"026","id":815,"locale":"uz","sura":"006","text":"Ва улар (одамларни) ундан қайтарадилар ва ундан узоқлашадилар. Улар сезмаган ҳолларида ўзларини ҳалок қиладилар, холос.","translator":"Muhammad Sodik Muhammad Yusuf"},{"aya":"027","id":816,"locale":"uz","sura":"006","text":"Дўзах устида тўхтатилганларида: «Қани энди (у дунёга) қайтарилсак эди, Роббимизнинг оятларини ёлғонга чиқармас эдик ва мўминлардан бўлар эдик», дейишларини кўрсанг эди.","translator":"Muhammad Sodik Muhammad Yusuf"},{"aya":"028","id":817,"locale":"uz","sura":"006","text":"Йўқ! Ундай эмас. Улар олдин махфий тутган нарса ўзларига ошкор бўлди, холос. Агар улар ( дунёга) қайтарилсалар ҳам, ўзлари ман қилинган нарсага қайтарлар ва, албатта, улар ёлғончилардир.","translator":"Muhammad Sodik Muhammad Yusuf"}],"metadata":{"itemsPerPage":7,"pages":24,"previousPage":"/uz/s006-3.json","nextPage":"/uz/s006-5.json"}}