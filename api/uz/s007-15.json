{"results":[{"aya":"099","id":1053,"locale":"uz","sura":"007","text":"Аллоҳнинг макридан хотиржам бўлдиларми?! Аллоҳнинг макридан фақат зиён кўрувчи қавмларгина хотиржам бўларлар. (Ғафлатга солиб, гуноҳ қилса ҳам, дахлсиз тек қўйиб, кейин туйқусдан сездирмай олиш Аллоҳнинг ишидир, яъни, макридир.)","translator":"Muhammad Sodik Muhammad Yusuf"},{"aya":"100","id":1054,"locale":"uz","sura":"007","text":"Ерга унинг аҳлидан кейин меросхўр бўлганларга, агар хоҳласак, гуноҳлари туфайли уларга мусибат етказишимиз ва қалбларига муҳр босиб, эшитмайдиган қилиб қўйишимиз аён бўлмадими?!","translator":"Muhammad Sodik Muhammad Yusuf"},{"aya":"101","id":1055,"locale":"uz","sura":"007","text":"Биз сенга ана ўша қишлоқларнинг хабарларини қисқа қилиб айтиб бермоқдамиз. Батаҳқиқ, уларга Пайғамбарлари очиқ-ойдин ҳужжатлар билан келдилар. Аммо улар олдин ёлғонга чиқарган нарсаларига иймон келтирмадилар. Аллоҳ шундай қилиб кофирлар қалбига муҳр босди.","translator":"Muhammad Sodik Muhammad Yusuf"},{"aya":"102","id":1056,"locale":"uz","sura":"007","text":"Уларнинг кўпларида аҳдга вафо кўрмадик. Агар уларнинг кўпларини топсак ҳам, фосиқликда топдик. (Яъни, улар субутсиз кимсалар бўлиб, аҳдга ҳеч вафо қилмасдилар. Бу қавмнинг аксари қисми фақат фосиқлик билан машғул эди. Фосиқликнинг маъноси Аллоҳ чизиб кўрсатган чегарадан чиқишдир. Яъни, улар Аллоҳ кўрсатган йўлдан озган кимсалар сирасидан эдилар.)","translator":"Muhammad Sodik Muhammad Yusuf"},{"aya":"103","id":1057,"locale":"uz","sura":"007","text":"Сўнгра уларнинг ортидан Мусони Ўз оятларимиз ила Фиръавн ва унинг зодагонларига юбордик. Бас, у(оят)ларга зулм қилдилар. Бузғунчиларнинг оқибати қандай бўлишига назар сол.","translator":"Muhammad Sodik Muhammad Yusuf"},{"aya":"104","id":1058,"locale":"uz","sura":"007","text":"Мусо: «Эй Фиръавн, албатта, мен оламларнинг Роббидан Пайғамбарман.","translator":"Muhammad Sodik Muhammad Yusuf"},{"aya":"105","id":1059,"locale":"uz","sura":"007","text":"Менга Аллоҳ ҳақида ҳақдан бошқани айтмаслик лозимдир. Батаҳқиқ, мен сизларга Роббингиздан очиқ-ойдин ҳужжат келтирдим. Мен ила Бани Исроилни қўйиб юбор», деди. (Фиръавн Бани Исроилни қул-банда қилиб олган ва уларга Робб эканига шубҳаланмас эди. Мусо (а. с.) унга ҳақиқий Робб Аллоҳ эканини тушунтириб, Бани Исроилни озод қилиш ўша ягона Аллоҳнинг–ҳақиқий Роббнинг амри ни изҳор этдилар.)","translator":"Muhammad Sodik Muhammad Yusuf"}],"metadata":{"itemsPerPage":7,"pages":30,"previousPage":"/uz/s007-14.json","nextPage":"/uz/s007-16.json"}}