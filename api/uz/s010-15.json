{"results":[{"aya":"099","id":1463,"locale":"uz","sura":"010","text":"Агар Роббинг хоҳласа, ер юзидаги кишиларнинг ҳаммаси иймонга келар эдилар. Ёки сен одамларни мўмин бўлишга мажбурлайсанми?","translator":"Muhammad Sodik Muhammad Yusuf"},{"aya":"100","id":1464,"locale":"uz","sura":"010","text":"Аллоҳнинг изнисиз ҳеч бир жон мўмин бўла олмас. У ақл юргизмайдиганларга ўта ифлосликни раво кўрур. (Яъни, ҳар бир инсон иймонга эришиш учун Аллоҳ изн этган йўлдан юриши керак. У кўрсатган амалларни қилиши керак. Мисол учун, Аллоҳ берган ақлни ишлатиб, атрофдаги оят-далилларни тушуниб етиб, иймонга юзланиши керак. Ақлни ишлатмаса, ўзига ибрат олмаса, иши расво бўлади. Нотўғри йўлга юриб, залолатга кетади.)","translator":"Muhammad Sodik Muhammad Yusuf"},{"aya":"101","id":1465,"locale":"uz","sura":"010","text":"Сен: «Осмонлару ердаги нарсаларга назар солинглар. Иймон келтирмайдиган қавмларга оят-мўъжизалар ва қўрқитувлар фойда бермас», деб айт.","translator":"Muhammad Sodik Muhammad Yusuf"},{"aya":"102","id":1466,"locale":"uz","sura":"010","text":"Улар фақат ўзларидан олдин ўтганларнинг кунларига ўхшаш кунларга интизор бўлмоқдаларми? Сен: «Бас, интизор бўлинглар. Албатта, мен ҳам сизлар билан интизор бўлгувчиларданман», деб айт.","translator":"Muhammad Sodik Muhammad Yusuf"},{"aya":"103","id":1467,"locale":"uz","sura":"010","text":"Сўнгра Пайғамбарларимизга ва иймон келтирганларга нажот берамиз. Шундай қилиб, мўминларга нажот бермоғимиз зиммамиздаги бурчдир. (Охир-оқибатда мўминларнинг нажот топиши ҳақдир. Бу вазифани Аллоҳ таоло Ўзига бурч қилиб олгандир. Бу ҳақиқатни мўмин-мусулмонлар, айниқса, даъватчилар жуда яхши англаб етмоқлари лозим.)","translator":"Muhammad Sodik Muhammad Yusuf"},{"aya":"104","id":1468,"locale":"uz","sura":"010","text":"Сен: «Эй одамлар, агар менинг динимда шак-шубҳангиз бўлса, бас, (билингки) мен сизлар ибодат қилаётган–Аллоҳдан ўзга нарсаларга ибодат қилмайман. Лекин сизни вафот эттирадиган Аллоҳга ибодат қиламан ва мўминлардан бўлмоғимга амр қилинганман», деб айт.","translator":"Muhammad Sodik Muhammad Yusuf"},{"aya":"105","id":1469,"locale":"uz","sura":"010","text":"Юзингни динга тўғри тут. Мушриклардан бўлма.","translator":"Muhammad Sodik Muhammad Yusuf"}],"metadata":{"itemsPerPage":7,"pages":16,"previousPage":"/uz/s010-14.json","nextPage":"/uz/s010-16.json"}}