{"results":[{"aya":"120","id":2468,"locale":"uz","sura":"020","text":"Бас, шайтон уни васваса қилди. У: «Эй Одам, мен сенга абадият дарахтини ва битмас-туганмас мулкни кўрсатайми?» деди. ( Роббинг манави дарахт мевасидан ейишингни ман қилган бўлса, сенинг абадий яшашингни, мулкинг бардавом бўлишини хоҳламаганидандир, бу дарахтнинг мевасидан есанг, ҳеч ўлмайсан, мулкинг йўқолмайди, деди.)","translator":"Muhammad Sodik Muhammad Yusuf"},{"aya":"121","id":2469,"locale":"uz","sura":"020","text":"Бас, икковлари ундан едилар. Кейин, авратлари ўзларига очилиб қолиб, ўзларини жаннат барглари билан тўса бошладилар. Одам Роббига осий бўлди ва йўлдан озди.","translator":"Muhammad Sodik Muhammad Yusuf"},{"aya":"122","id":2470,"locale":"uz","sura":"020","text":"Сўнгра Робби уни танлаб олди, бас, тавбасини қабул қилди ва ҳидоятга бошлади.","translator":"Muhammad Sodik Muhammad Yusuf"},{"aya":"123","id":2471,"locale":"uz","sura":"020","text":"У зот: «Ҳаммангиз бир-бирингизга душман ҳолда ундан тушинг. Агар Мен томонимдан сизга ҳидоят келганида, ким ҳидоятимга эргашса, адашмас ва бадбахт бўлмас.","translator":"Muhammad Sodik Muhammad Yusuf"},{"aya":"124","id":2472,"locale":"uz","sura":"020","text":"Ким Менинг зикримдан юз ўгирса, албатта, унга торчилик ҳаёти бўлур ва қиёмат куни уни кўр ҳолида тирилтирурмиз», деди.","translator":"Muhammad Sodik Muhammad Yusuf"},{"aya":"125","id":2473,"locale":"uz","sura":"020","text":"У: «Эй Роббим, нима учун мени кўр ҳолда тирилтирдинг. Ахир, кўрувчи эдим-ку!» деди.","translator":"Muhammad Sodik Muhammad Yusuf"},{"aya":"126","id":2474,"locale":"uz","sura":"020","text":"У зот: «Шундай. Сенга оятларимиз келди. Сен эса, уларни унутдинг? Шунингдек, сен ҳам бугун унутиурсан», деди.","translator":"Muhammad Sodik Muhammad Yusuf"}],"metadata":{"itemsPerPage":7,"pages":20,"previousPage":"/uz/s020-17.json","nextPage":"/uz/s020-19.json"}}