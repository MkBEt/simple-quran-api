{"results":[{"aya":"071","id":740,"locale":"fa","sura":"005","text":"گمان کردند مجازاتی در کار نخواهد بود! از این‌رو (از دیدن حقایق و شنیدن سخنان حق،) نابینا و کر شدند؛ سپس (بیدار گشتند، و) خداوند توبه آنها را پذیرفت، دیگربار (در خواب غفلت فرو رفتند، و) بسیاری از آنها کور و کر شدند؛ و خداوند، به آنچه انجام می‌دهند، بیناست.","translator":"Naser Makarem Shirazi"},{"aya":"072","id":741,"locale":"fa","sura":"005","text":"آنها که گفتند: «خداوند همان مسیح بن مریم است»، بیقین کافر شدند، (با اینکه خود) مسیح گفت: ای بنی اسرائیل! خداوند یگانه را، که پروردگار من و شماست، پرستش کنید! زیرا هر کس شریکی برای خدا قرار دهد، خداوند بهشت را بر او حرام کرده است؛ و جایگاه او دوزخ است؛ و ستمکاران، یار و یاوری ندارند.","translator":"Naser Makarem Shirazi"},{"aya":"073","id":742,"locale":"fa","sura":"005","text":"آنها که گفتند: «خداوند، یکی از سه خداست» (نیز) بیقین کافر شدند؛ معبودی جز معبود یگانه نیست؛ و اگر از آنچه می‌گویند دست بر ندارند، عذاب دردناکی به کافران آنها (که روی این عقیده ایستادگی کنند،) خواهد رسید.","translator":"Naser Makarem Shirazi"},{"aya":"074","id":743,"locale":"fa","sura":"005","text":"آیا به سوی خدا بازنمی‌گردند، و از او طلب آمرزش نمی‌کنند؟ (در حالی که) خداوند آمرزنده مهربان است.","translator":"Naser Makarem Shirazi"},{"aya":"075","id":744,"locale":"fa","sura":"005","text":"مسیح فرزند مریم، فقط فرستاده (خدا) بود؛ پیش از وی نیز، فرستادگان دیگری بودند، مادرش، زن بسیار راستگویی بود؛ هر دو، غذا می‌خوردند؛ (با این حال، چگونه دعوی الوهیّت مسیح و پرستش مریم را دارید؟!) بنگر چگونه نشانه را برای آنها آشکار می‌سازیم! سپس بنگر چگونه از حق بازگردانده می‌شوند!","translator":"Naser Makarem Shirazi"},{"aya":"076","id":745,"locale":"fa","sura":"005","text":"بگو: «آیا جز خدا چیزی را می‌پرستید که مالک سود و زیان شما نیست؟! و خداوند، شنوا و داناست.»","translator":"Naser Makarem Shirazi"},{"aya":"077","id":746,"locale":"fa","sura":"005","text":"بگو: «ای اهل کتاب! در دین خود، غلوّ (و زیاده روی) نکنید! و غیر از حق نگویید! و از هوسهای جمعیّتی که پیشتر گمراه شدند و دیگران را گمراه کردند و از راه راست منحرف گشتند، پیروی ننمایید!»","translator":"Naser Makarem Shirazi"}],"metadata":{"itemsPerPage":7,"pages":18,"previousPage":"/fa/s005-10.json","nextPage":"/fa/s005-12.json"}}