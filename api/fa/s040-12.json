{"results":[{"aya":"078","id":4211,"locale":"fa","sura":"040","text":"ما پیش از تو رسولانی فرستادیم؛ سرگذشت گروهی از آنان را برای تو بازگفته، و گروهی را برای تو بازگو نکرده‌ایم؛ و هیچ پیامبری حق نداشت معجزه‌ای جز بفرمان خدا بیاورد و هنگامی که فرمان خداوند (برای مجازات آنها) صادر شود، بحق داوری خواهد شد؛ و آنجا اهل باطل زیان خواهند کرد!","translator":"Naser Makarem Shirazi"},{"aya":"079","id":4212,"locale":"fa","sura":"040","text":"خداوند کسی است که چهارپایان را برای شما آفرید تا بعضی را سوار شوید و از بعضی تغذیه کنید.","translator":"Naser Makarem Shirazi"},{"aya":"080","id":4213,"locale":"fa","sura":"040","text":"و برای شما در آنها منافع بسیاری (جز اینها) است، تا بوسیله آنها به مقصدی که در دل دارید برسید؛ و بر آنها و بر کشتیها سوار می‌شوید.","translator":"Naser Makarem Shirazi"},{"aya":"081","id":4214,"locale":"fa","sura":"040","text":"او آیاتش را همواره به شما نشان می‌دهد؛ پس کدام یک از آیات او را انکار می‌کنید؟!","translator":"Naser Makarem Shirazi"},{"aya":"082","id":4215,"locale":"fa","sura":"040","text":"آیا روی زمین سیر نکردند تا ببینند عاقبت کسانی که پیش از آنها بودند چه شد؟! همانها که نفراتشان از اینها بیشتر، و نیرو و آثارشان در زمین فزونتر بود؛ امّا هرگز آنچه را به دست می‌آوردند نتوانست آنها را بی‌نیاز سازد (و عذاب الهی را از آنان دور کند)!","translator":"Naser Makarem Shirazi"},{"aya":"083","id":4216,"locale":"fa","sura":"040","text":"هنگامی که رسولانشان دلایل روشنی برای آنان آوردند، به دانشی که خود داشتند خوشحال بودند (و غیر آن را هیچ می‌شمردند)؛ ولی آنچه را (از عذاب) به تمسخر می‌گرفتند آنان را فراگرفت!","translator":"Naser Makarem Shirazi"},{"aya":"084","id":4217,"locale":"fa","sura":"040","text":"هنگامی که عذاب (شدید) ما را دیدند گفتند: «هم اکنون به خداوند یگانه ایمان آوردیم و به معبودهایی که همتای او می‌شمردیم کافر شدیم!»","translator":"Naser Makarem Shirazi"}],"metadata":{"itemsPerPage":7,"pages":13,"previousPage":"/fa/s040-11.json","nextPage":"/fa/s040-13.json"}}