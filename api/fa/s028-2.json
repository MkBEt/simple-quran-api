{"results":[{"aya":"008","id":3260,"locale":"fa","sura":"028","text":"(هنگامی که مادر بفرمان خدا او را به دریا افکند) خاندان فرعون او را از آب گرفتند، تا سرانجام دشمن آنان و مایه اندوهشان گردد! مسلّماً فرعون و هامان و لشکریانشان خطاکار بودند.","translator":"Naser Makarem Shirazi"},{"aya":"009","id":3261,"locale":"fa","sura":"028","text":"همسر فرعون (چون دید آنها قصد کشتن کودک را دارند) گفت: «نور چشم من و توست! او را نکشید شاید برای ما مفید باشد، یا او را بعنوان پسر خود برگزینیم!» و آنها نمی‌فهمیدند (که دشمن اصلی خود را در آغوش خویش می‌پرورانند)!","translator":"Naser Makarem Shirazi"},{"aya":"010","id":3262,"locale":"fa","sura":"028","text":"(سرانجام) قلب مادر موسی از همه چیز (جز یاد فرزندش) تهی گشت؛ و اگر دل او را (بوسیله ایمان و امید) محکم نکرده بودیم، نزدیک بود مطلب را افشا کند!","translator":"Naser Makarem Shirazi"},{"aya":"011","id":3263,"locale":"fa","sura":"028","text":"و (مادر موسی) به خواهر او گفت: «وضع حال او را پیگیری کن!» او نیز از دور ماجرا را مشاهده کرد در حالی که آنان بی‌خبر بودند.","translator":"Naser Makarem Shirazi"},{"aya":"012","id":3264,"locale":"fa","sura":"028","text":"ما همه زنان شیرده را از پیش بر او حرام کردیم (تا تنها به آغوش مادر بازگردد)؛ و خواهرش (که بیتابی مأموران را برای پیدا کردن دایه مشاهده کرد) گفت: «آیا شما را به خانواده‌ای راهنمایی کنم که می‌توانند این نوزاد را برای شما کفالت کنند و خیرخواه او باشند؟!»","translator":"Naser Makarem Shirazi"},{"aya":"013","id":3265,"locale":"fa","sura":"028","text":"ما او را به مادرش بازگرداندیم تا چشمش روشن شود و غمگین نباشد و بداند که وعده الهی حق است؛ ولی بیشتر آنان نمی‌دانند!","translator":"Naser Makarem Shirazi"},{"aya":"014","id":3266,"locale":"fa","sura":"028","text":"و هنگامی که (موسی) نیرومند و کامل شد، حکمت و دانش به او دادیم؛ و این گونه نیکوکاران را جزا می‌دهیم!","translator":"Naser Makarem Shirazi"}],"metadata":{"itemsPerPage":7,"pages":13,"previousPage":"/fa/s028.json","nextPage":"/fa/s028-3.json"}}