{"results":[{"aya":"078","id":867,"locale":"fa","sura":"006","text":"و هنگامی که خورشید را دید که (سینه افق را) می‌شکافت، گفت: «این خدای من است؟ این (که از همه) بزرگتر است!» امّا هنگامی که غروب کرد، گفت: «ای قوم من از شریکهایی که شما (برای خدا) می‌سازید، بیزارم!","translator":"Naser Makarem Shirazi"},{"aya":"079","id":868,"locale":"fa","sura":"006","text":"من روی خود را به سوی کسی کردم که آسمانها و زمین را آفریده؛ من در ایمان خود خالصم؛ و از مشرکان نیستم!","translator":"Naser Makarem Shirazi"},{"aya":"080","id":869,"locale":"fa","sura":"006","text":"ولی قوم او [= ابراهیم‌]، با وی به گفتگو و ستیز پرداختند؛ گفت: «آیا درباره خدا با من گفتگو و ستیز می‌کنید؟! در حالی که خداوند، مرا با دلایل روشن هدایت کرده؛ و من از آنچه شما همتای (خدا) قرار می‌دهید، نمی‌ترسم (و به من زیانی نمی رسانند)! مگر پروردگارم چیزی را بخواهد! وسعت آگاهی پروردگارم همه چیز را در برمی‌گیرد؛ آیا متذکّر (و بیدار) نمی‌شوید؟!","translator":"Naser Makarem Shirazi"},{"aya":"081","id":870,"locale":"fa","sura":"006","text":"چگونه من از بتهای شما بترسم؟! در حالی که شما از این نمی‌ترسید که برای خدا، همتایی قرار داده‌اید که هیچ گونه دلیلی درباره آن، بر شما نازل نکرده است! (راست بگویید) کدام یک از این دو دسته (بت‌پرستان و خداپرستان)، شایسته‌تر به ایمنی (از مجازات) هستند اگر می‌دانید؟!","translator":"Naser Makarem Shirazi"},{"aya":"082","id":871,"locale":"fa","sura":"006","text":"(آری،) آنها که ایمان آوردند، و ایمان خود را با شرک و ستم نیالودند، ایمنی تنها از آن آنهاست؛ و آنها هدایت‌یافتگانند!»","translator":"Naser Makarem Shirazi"},{"aya":"083","id":872,"locale":"fa","sura":"006","text":"اینها دلایل ما بود که به ابراهیم در برابر قومش دادیم! درجات هر کس را بخواهیم (و شایسته بدانیم،) بالا می‌بریم؛ پروردگار تو، حکیم و داناست.","translator":"Naser Makarem Shirazi"},{"aya":"084","id":873,"locale":"fa","sura":"006","text":"و اسحاق و یعقوب را به او [= ابراهیم‌] بخشیدیم؛ و هر دو را هدایت کردیم؛ و نوح را (نیز) پیش از آن هدایت نمودیم؛ و از فرزندان او، داوود و سلیمان و ایّوب و یوسف و موسی و هارون را (هدایت کردیم)؛ این‌گونه نیکوکاران را پاداش می‌دهیم!","translator":"Naser Makarem Shirazi"}],"metadata":{"itemsPerPage":7,"pages":24,"previousPage":"/fa/s006-11.json","nextPage":"/fa/s006-13.json"}}