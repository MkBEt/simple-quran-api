{"results":[{"aya":"015","id":2044,"locale":"fa","sura":"017","text":"هر کس هدایت شود، برای خود هدایت یافته؛ و آن کس که گمراه گردد، به زیان خود گمراه شده است؛ و هیچ کس بار گناه دیگری را به دوش نمی‌کشد؛ و ما هرگز (قومی را) مجازات نخواهیم کرد، مگر آنکه پیامبری مبعوث کرده باشیم (تا وظایفشان را بیان کند.)","translator":"Naser Makarem Shirazi"},{"aya":"016","id":2045,"locale":"fa","sura":"017","text":"و هنگامی که بخواهیم شهر و دیاری را هلاک کنیم، نخست اوامر خود را برای «مترفین» (و ثروتمندان مست شهوت) آنجا، بیان می‌داریم، سپس هنگامی که به مخالفت برخاستند و استحقاق مجازات یافتند، آنها را به شدّت درهم می‌کوبیم.","translator":"Naser Makarem Shirazi"},{"aya":"017","id":2046,"locale":"fa","sura":"017","text":"چه بسیار مردمی که در قرون بعد از نوح، زندگی می‌کردند؛ (و طبق همین سنت،) آنها را هلاک کردیم! و کافی است که پروردگارت از گناهان بندگانش آگاه، و نسبت به آن بیناست.","translator":"Naser Makarem Shirazi"},{"aya":"018","id":2047,"locale":"fa","sura":"017","text":"آن کس که (تنها) زندگی زودگذر (دنیا) را می‌طلبد، آن مقدار از آن را که بخواهیم -و به هر کس اراده کنیم- می‌دهیم؛ سپس دوزخ را برای او قرار خواهیم داد، که در آتش سوزانش می‌سوزد در حالی که نکوهیده و رانده (درگاه خدا) است.","translator":"Naser Makarem Shirazi"},{"aya":"019","id":2048,"locale":"fa","sura":"017","text":"و آن کس که سرای آخرت را بطلبد، و برای آن سعی و کوشش کند -در حالی که ایمان داشته باشد- سعی و تلاش او، (از سوی خدا) پاداش داده خواهد شد.","translator":"Naser Makarem Shirazi"},{"aya":"020","id":2049,"locale":"fa","sura":"017","text":"هر یک از این دو گروه را از عطای پروردگارت، بهره و کمک می‌دهیم؛ و عطای پروردگارت هرگز (از کسی) منع نشده است.","translator":"Naser Makarem Shirazi"},{"aya":"021","id":2050,"locale":"fa","sura":"017","text":"ببین چگونه بعضی را (در دنیا بخاطر تلاششان) بر بعضی دیگر برتری بخشیده‌ایم؛ درجات آخرت و برتریهایش، از این هم بیشتر است!","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s017-2.json","nextPage":"/fa/s017-4.json"}}