{"results":[{"aya":"162","id":655,"locale":"fa","sura":"004","text":"ولی راسخانِ در علم از آنها، و مؤمنان (از امّت اسلام،) به تمام آنچه بر تو نازل شده، و آنچه پیش از تو نازل گردیده، ایمان می‌آورند. (همچنین) نمازگزاران و زکات‌دهندگان و ایمان‌آورندگان به خدا و روز قیامت، بزودی به همه آنان پاداش عظیمی خواهیم داد.","translator":"Naser Makarem Shirazi"},{"aya":"163","id":656,"locale":"fa","sura":"004","text":"ما به تو وحی فرستادیم؛ همان گونه که به نوح و پیامبران بعد از او وحی فرستادیم؛ و (نیز) به ابراهیم و اسماعیل و اسحاق و یعقوب و اسباط [= بنی اسرائیل‌] و عیسی و ایّوب و یونس و هارون و سلیمان وحی نمودیم؛ و به داوود زبور دادیم.","translator":"Naser Makarem Shirazi"},{"aya":"164","id":657,"locale":"fa","sura":"004","text":"و پیامبرانی که سرگذشت آنها را پیش از این، برای تو باز گفته‌ایم؛ و پیامبرانی که سرگذشت آنها را بیان نکرده‌ایم؛ و خداوند با موسی سخن گفت. (و این امتیاز، از آن او بود.)","translator":"Naser Makarem Shirazi"},{"aya":"165","id":658,"locale":"fa","sura":"004","text":"پیامبرانی که بشارت‌دهنده و بیم‌دهنده بودند، تا بعد از این پیامبران، حجتی برای مردم بر خدا باقی نماند، (و بر همه اتمام حجت شود؛) و خداوند، توانا و حکیم است.","translator":"Naser Makarem Shirazi"},{"aya":"166","id":659,"locale":"fa","sura":"004","text":"ولی خداوند گواهی می‌دهد به آنچه بر تو نازل کرده؛ که از روی علمش نازل کرده است، و فرشتگان (نیز) گواهی می‌دهند؛ هر چند گواهی خدا کافی است.","translator":"Naser Makarem Shirazi"},{"aya":"167","id":660,"locale":"fa","sura":"004","text":"کسانی که کافر شدند، و (مردم را) از راه خدا بازداشتند، در گمراهی دوری گرفتار شده‌اند.","translator":"Naser Makarem Shirazi"},{"aya":"168","id":661,"locale":"fa","sura":"004","text":"کسانی که کافر شدند، و (به خود و دیگران) ستم کردند، هرگز خدا آنها را نخواهد بخشید، و آنان را به هیچ راهی هدایت نخواهد کرد،","translator":"Naser Makarem Shirazi"}],"metadata":{"itemsPerPage":7,"pages":26,"previousPage":"/fa/s004-23.json","nextPage":"/fa/s004-25.json"}}