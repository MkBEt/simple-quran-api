{"results":[{"aya":"029","id":3438,"locale":"fa","sura":"030","text":"ولی ظالمان بدون علم و آگاهی، از هوی و هوسهای خود پیروی کردند! پس چه کسی می‌تواند آنان را که خدا گمراه کرده است هدایت کند؟! و برای آنها هیچ یاوری نخواهد بود!","translator":"Naser Makarem Shirazi"},{"aya":"030","id":3439,"locale":"fa","sura":"030","text":"پس روی خود را متوجّه آیین خالص پروردگار کن! این فطرتی است که خداوند، انسانها را بر آن آفریده؛ دگرگونی در آفرینش الهی نیست؛ این است آیین استوار؛ ولی اکثر مردم نمی‌دانند!","translator":"Naser Makarem Shirazi"},{"aya":"031","id":3440,"locale":"fa","sura":"030","text":"این باید در حالی باشد که شما بسوی او بازگشت می‌کنید و از (مخالفت فرمان) او بپرهیزید، نماز را برپا دارید و از مشرکان نباشید...","translator":"Naser Makarem Shirazi"},{"aya":"032","id":3441,"locale":"fa","sura":"030","text":"از کسانی که دین خود را پراکنده ساختند و به دسته‌ها و گروه‌ها تقسیم شدند! و (عجب اینکه) هر گروهی به آنچه نزد آنهاست (دلبسته و) خوشحالند!","translator":"Naser Makarem Shirazi"},{"aya":"033","id":3442,"locale":"fa","sura":"030","text":"هنگامی که رنج و زیانی به مردم برسد، پروردگار خود را می‌خوانند و توبه‌کنان بسوی او بازمی‌گردند؛ امّا همین که رحمتی از خودش به آنان بچشاند، بناگاه گروهی از آنان نسبت به پروردگارشان مشرک می‌شوند.","translator":"Naser Makarem Shirazi"},{"aya":"034","id":3443,"locale":"fa","sura":"030","text":"(بگذار) نعمتهایی را که ما به آنها داده‌ایم کفران کنند! و (از نعمتهای زودگذر دنیا هر چه می‌توانید) بهره گیرید؛ امّا بزودی خواهید دانست (که نتیجه کفران و کامجوییهای بی حساب شما چه بوده است)!","translator":"Naser Makarem Shirazi"},{"aya":"035","id":3444,"locale":"fa","sura":"030","text":"آیا ما دلیل محکمی بر آنان فرستادیم که از شرکشان سخن می‌گوید (و آن را موجّه می‌شمارد)؟!","translator":"Naser Makarem Shirazi"}],"metadata":{"itemsPerPage":7,"pages":9,"previousPage":"/fa/s030-4.json","nextPage":"/fa/s030-6.json"}}