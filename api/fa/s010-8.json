{"results":[{"aya":"050","id":1414,"locale":"fa","sura":"010","text":"بگو: «اگر مجازات او، شب‌هنگام یا در روز به سراغ شما آید (، آیا می‌توانید آن را از خود دفع کنید؟!)» پس مجرمان برای چه عجله می‌کنند؟!","translator":"Naser Makarem Shirazi"},{"aya":"051","id":1415,"locale":"fa","sura":"010","text":"یا اینکه آنگاه که واقع شد، به آن ایمان می‌آورید! (به شما گفته می‌شود:) حالا؟! در حالی که قبلاً برای آن عجله می‌کردید! (ولی اکنون چه سود!)","translator":"Naser Makarem Shirazi"},{"aya":"052","id":1416,"locale":"fa","sura":"010","text":"سپس به کسانی که ستم کردند گفته می‌شود: عذاب ابدی را بچشید! آیا جز به آنچه انجام می‌دادید کیفر داده می‌شوید؟!»","translator":"Naser Makarem Shirazi"},{"aya":"053","id":1417,"locale":"fa","sura":"010","text":"از تو می‌پرسند: «آیا آن (وعده مجازات الهی) حقّ است؟» بگو: «آری، به پروردگارم سوگند، قطعاً حقّ است؛ و شما نمی‌توانید از آن جلوگیری کنید!»","translator":"Naser Makarem Shirazi"},{"aya":"054","id":1418,"locale":"fa","sura":"010","text":"و هر کس که ستم کرده، اگر تمامی آنچه روی زمین است در اختیار داشته باشد، (همه را از هول عذاب،) برای نجات خویش می‌دهد! و هنگامی که عذاب را ببینند، (پشیمان می‌شوند؛ امّا) پشیمانی خود را کتمان می‌کنند (، مبادا رسواتر شوند)! و در میان آنها، بعدالت داوری می‌شود؛ و ستمی بر آنها نخواهد شد!","translator":"Naser Makarem Shirazi"},{"aya":"055","id":1419,"locale":"fa","sura":"010","text":"آگاه باشید آنچه در آسمانها و زمین است، از آن خداست! آگاه باشید وعده خدا حقّ است، ولی بیشتر آنها نمی‌دانند!","translator":"Naser Makarem Shirazi"},{"aya":"056","id":1420,"locale":"fa","sura":"010","text":"اوست که زنده می‌کند و می‌میراند، و به سوی او بازگردانده می‌شوید!","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s010-7.json","nextPage":"/fa/s010-9.json"}}