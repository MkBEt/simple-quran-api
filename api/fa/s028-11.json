{"results":[{"aya":"071","id":3323,"locale":"fa","sura":"028","text":"بگو: «به من خبر دهید اگر خداوند شب را تا قیامت بر شما جاودان سازد، آیا معبودی جز خدا می‌تواند روشنایی برای شما بیاورد؟! آیا نمی‌شنوید؟!»","translator":"Naser Makarem Shirazi"},{"aya":"072","id":3324,"locale":"fa","sura":"028","text":"بگو: «به من خبر دهید اگر خداوند روز را تا قیامت بر شما جاودان کند، کدام معبود غیر از خداست که شبی برای شما بیاورد تا در آن آرامش یابید؟ آیا نمی‌بینید؟!»","translator":"Naser Makarem Shirazi"},{"aya":"073","id":3325,"locale":"fa","sura":"028","text":"و از رحمت اوست که برای شما شب و روز قرار داد تا هم در آن آرامش داشته باشید و هم برای بهره‌گیری از فضل خدا تلاش کنید، و شاید شکر نعمت او را بجا آورید!","translator":"Naser Makarem Shirazi"},{"aya":"074","id":3326,"locale":"fa","sura":"028","text":"(به خاطر آورید) روزی را که آنها را ندا می‌دهد و می‌گوید: «کجایند همتایانی که برای من می‌پنداشتید؟!»","translator":"Naser Makarem Shirazi"},{"aya":"075","id":3327,"locale":"fa","sura":"028","text":"(در آن روز) از هر امتی گواهی برمی‌گزینیم و (به مشرکان) می‌گوییم: «دلیل خود را بیاورید!» اما آنها می‌دانند که حق از آن خداست، و تمام آنچه را افترا می‌بستند از (نظر) آنها گم خواهد شد!","translator":"Naser Makarem Shirazi"},{"aya":"076","id":3328,"locale":"fa","sura":"028","text":"قارون از قوم موسی بود، اما بر آنان ستم کرد؛ ما آنقدر از گنجها به او داده بودیم که حمل کلیدهای آن برای یک گروه زورمند مشکل بود! (به خاطر آورید) هنگامی را که قومش به او گفتند: «این همه شادی مغرورانه مکن، که خداوند شادی‌کنندگان مغرور را دوست نمی‌دارد!","translator":"Naser Makarem Shirazi"},{"aya":"077","id":3329,"locale":"fa","sura":"028","text":"و در آنچه خدا به تو داده، سرای آخرت را بطلب؛ و بهره‌ات را از دنیا فراموش مکن؛ و همان‌گونه که خدا به تو نیکی کرده نیکی کن؛ و هرگز در زمین در جستجوی فساد مباش، که خدا مفسدان را دوست ندارد!","translator":"Naser Makarem Shirazi"}],"metadata":{"itemsPerPage":7,"pages":13,"previousPage":"/fa/s028-10.json","nextPage":"/fa/s028-12.json"}}