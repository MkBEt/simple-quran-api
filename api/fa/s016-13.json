{"results":[{"aya":"085","id":1986,"locale":"fa","sura":"016","text":"و هنگامی که ظالمان عذاب را ببینند، نه به آنها تخفیف داده می‌شود، و نه مهلت!","translator":"Naser Makarem Shirazi"},{"aya":"086","id":1987,"locale":"fa","sura":"016","text":"و هنگامی که مشرکان معبودهایی را که همتای خدا قرار دادند می‌بینند، می‌گویند: «پروردگارا! اینها همتایانی هستند که ما به جای تو، آنها را می‌خواندیم! «در این هنگام، معبودان به آنها می‌گویند: «شما دروغگو هستید! (شما هوای نفس خود را پرستش می‌کردید!)»","translator":"Naser Makarem Shirazi"},{"aya":"087","id":1988,"locale":"fa","sura":"016","text":"و در آن روز، همگی (ناگزیر) در پیشگاه خدا تسلیم می‌شوند؛ و تمام آنچه را (نسبت به خدا) دروغ می‌بستند، گم و نابود می‌شود!","translator":"Naser Makarem Shirazi"},{"aya":"088","id":1989,"locale":"fa","sura":"016","text":"کسانی که کافر شدند و (مردم را) از راه خدا بازداشتند، بخاطر فسادی که می‌کردند، عذابی بر عذابشان می‌افزاییم!","translator":"Naser Makarem Shirazi"},{"aya":"089","id":1990,"locale":"fa","sura":"016","text":"(به یاد آورید) روزی را که از هر امتی، گواهی از خودشان بر آنها برمی‌انگیزیم؛ و تو را گواه بر آنان قرارمی‌دهیم! و ما این کتاب را بر تو نازل کردیم که بیانگر همه چیز، و مایه هدایت و رحمت و بشارت برای مسلمانان است!","translator":"Naser Makarem Shirazi"},{"aya":"090","id":1991,"locale":"fa","sura":"016","text":"خداوند به عدل و احسان و بخشش به نزدیکان فرمان می‌دهد؛ و از فحشا و منکر و ستم، نهی می‌کند؛ خداوند به شما اندرز می‌دهد، شاید متذکّر شوید!","translator":"Naser Makarem Shirazi"},{"aya":"091","id":1992,"locale":"fa","sura":"016","text":"و هنگامی که با خدا عهد بستید، به عهد او وفا کنید! و سوگندها را بعد از محکم ساختن نشکنید، در حالی که خدا را کفیل و ضامن بر (سوگند) خود قرار داده‌اید، به یقین خداوند از آنچه انجام می‌دهید، آگاه است!","translator":"Naser Makarem Shirazi"}],"metadata":{"itemsPerPage":7,"pages":19,"previousPage":"/fa/s016-12.json","nextPage":"/fa/s016-14.json"}}