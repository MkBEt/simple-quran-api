{"results":[{"aya":"120","id":413,"locale":"fa","sura":"003","text":"اگر نیکی به شما برسد، آنها را ناراحت می‌کند؛ و اگر حادثه ناگواری برای شما رخ دهد، خوشحال می‌شوند. (امّا) اگر (در برابرشان) استقامت و پرهیزگاری پیشه کنید، نقشه‌های (خائنانه) آنان، به شما زیانی نمی‌رساند؛ خداوند به آنچه انجام می‌دهند، احاطه دارد.","translator":"Naser Makarem Shirazi"},{"aya":"121","id":414,"locale":"fa","sura":"003","text":"و (به یاد آور) زمانی را که صبحگاهان، از میان خانواده خود، جهت انتخاب اردوگاه جنگ برای مؤمنان، بیرون رفتی! و خداوند، شنوا و داناست (گفتگوهای مختلفی را که درباره طرح جنگ گفته می‌شد، می‌شنید؛ و اندیشه‌هایی را که بعضی در سر می‌پروراندند، می‌دانست).","translator":"Naser Makarem Shirazi"},{"aya":"122","id":415,"locale":"fa","sura":"003","text":"(و نیز به یاد آور) زمانی را که دو طایفه از شما تصمیم گرفتند سستی نشان دهند (و از وسط راه بازگردند)؛ و خداوند پشتیبان آنها بود (و به آنها کمک کرد که از این فکر بازگردند)؛ و افراد باایمان، باید تنها بر خدا توکّل کنند!","translator":"Naser Makarem Shirazi"},{"aya":"123","id":416,"locale":"fa","sura":"003","text":"خداوند شما را در «بدر» یاری کرد (و بر دشمنان خطرناک، پیروز ساخت)؛ در حالی که شما (نسبت به آنها)، ناتوان بودید. پس، از خدا بپرهیزید (و در برابر دشمن، مخالفتِ فرمانِ پیامبر نکنید)، تا شکر نعمت او را بجا آورده باشید!","translator":"Naser Makarem Shirazi"},{"aya":"124","id":417,"locale":"fa","sura":"003","text":"در آن هنگام که تو به مؤمنان می‌گفتنی: «آیا کافی نیست که پروردگارتان، شما را به سه هزار نفر از فرشتگان، که از آسمان فرود می‌آیند، یاری کند؟!»","translator":"Naser Makarem Shirazi"},{"aya":"125","id":418,"locale":"fa","sura":"003","text":"آری، (امروز هم) اگر استقامت و تقوا پیشه کنید، و دشمن به همین زودی به سراغ شما بیاید، خداوند شما را به پنج هزار نفر از فرشتگان، که نشانه‌هایی با خود دارند، مدد خواهد داد!","translator":"Naser Makarem Shirazi"},{"aya":"126","id":419,"locale":"fa","sura":"003","text":"ولی اینها را خداوند فقط بشارت، و برای اطمینان خاطر شما قرار داده؛ وگرنه، پیروزی تنها از جانب خداوند توانای حکیم است!","translator":"Naser Makarem Shirazi"}],"metadata":{"itemsPerPage":7,"pages":29,"previousPage":"/fa/s003-17.json","nextPage":"/fa/s003-19.json"}}