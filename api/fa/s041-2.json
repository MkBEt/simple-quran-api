{"results":[{"aya":"008","id":4226,"locale":"fa","sura":"041","text":"امّا کسانی که ایمان آورده و کارهای شایسته انجام دادند، پاداشی دائمی دارند!","translator":"Naser Makarem Shirazi"},{"aya":"009","id":4227,"locale":"fa","sura":"041","text":"بگو: آیا شما به آن کس که زمین را در دو روز آفرید کافر هستید و برای او همانندهایی قرارمی‌دهید؟! او پروردگار جهانیان است!","translator":"Naser Makarem Shirazi"},{"aya":"010","id":4228,"locale":"fa","sura":"041","text":"او در زمین کوه‌های استواری قرار داد و برکاتی در آن آفرید و موادّ غذایی آن را مقدّر فرمود، - اینها همه در چهار روز بود - درست به اندازه نیاز تقاضا کنندگان!","translator":"Naser Makarem Shirazi"},{"aya":"011","id":4229,"locale":"fa","sura":"041","text":"سپس به آفرینش آسمان پرداخت، در حالی که بصورت دود بود؛ به آن و به زمین دستور داد: «به وجود آیید (و شکل گیرید)، خواه از روی اطاعت و خواه اکراه!» آنها گفتند: «ما از روی طاعت می‌آییم (و شکل می‌گیریم)!»","translator":"Naser Makarem Shirazi"},{"aya":"012","id":4230,"locale":"fa","sura":"041","text":"در این هنگام آنها را بصورت هفت آسمان در دو روز آفرید، و در هر آسمانی کار آن (آسمان) را وحی (و مقرّر) فرمود، و آسمان پایین را با چراغهایی [= ستارگان‌] زینت بخشیدیم، و (با شهابها از رخنه شیاطین) حفظ کردیم، این است تقدیر خداوند توانا و دانا!","translator":"Naser Makarem Shirazi"},{"aya":"013","id":4231,"locale":"fa","sura":"041","text":"اگر آنها روی‌گردان شوند، بگو: من شما را از صاعقه‌ای همانند صاعقه عاد و ثمود می‌ترسانم!","translator":"Naser Makarem Shirazi"},{"aya":"014","id":4232,"locale":"fa","sura":"041","text":"در آن هنگام که رسولان از پیش رو و پشت سر (و از هر سو) به سراغشان آمدند (و آنان را دعوت کردند) که جز خدا را نپرستید آنها گفتند: «اگر پروردگار ما می‌خواست فرشتگانی نازل می‌کرد؛ از این رو ما به آنچه شما مبعوث به آن هستید کافریم!»","translator":"Naser Makarem Shirazi"}],"metadata":{"itemsPerPage":7,"pages":8,"previousPage":"/fa/s041.json","nextPage":"/fa/s041-3.json"}}