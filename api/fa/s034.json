{"results":[{"aya":"001","id":3607,"locale":"fa","sura":"034","text":"حمد (و ستایش) مخصوص خداوندی است که تمام آنچه در آسمانها و زمین است از آن اوست؛ و (نیز) حمد (و سپاس) برای اوست در سرای آخرت؛ و او حکیم و آگاه است.","translator":"Naser Makarem Shirazi"},{"aya":"002","id":3608,"locale":"fa","sura":"034","text":"آنچه در زمین فرومی‌رود و آنچه را از آن برمی‌آید می‌داند، و (همچنین) آنچه از آسمان نازل می‌شود و آنچه بر آن بالا می‌رود؛ و او مهربان و آمرزنده است.","translator":"Naser Makarem Shirazi"},{"aya":"003","id":3609,"locale":"fa","sura":"034","text":"کافران گفتند: «قیامت هرگز به سراغ ما نخواهد آمد!» بگو: «آری به پروردگارم سوگند که به سراغ شما خواهد آمد، خداوندی که از غیب آگاه است و به اندازه سنگینی ذرّه‌ای در آسمانها و زمین از علم او دور نخواهد ماند، و نه کوچکتر از آن و نه بزرگتر، مگر اینکه در کتابی آشکار ثبت است!»","translator":"Naser Makarem Shirazi"},{"aya":"004","id":3610,"locale":"fa","sura":"034","text":"تا کسانی را که ایمان آورده و کارهای شایسته انجام داده‌اند پاداش دهد؛ برای آنان مغفرت و روزی پرارزشی است!","translator":"Naser Makarem Shirazi"},{"aya":"005","id":3611,"locale":"fa","sura":"034","text":"و کسانی که سعی در (تکذیب) آیات ما داشتند و گمان کردند می‌توانند از حوزه قدرت ما بگریزند، عذابی بد و دردناک خواهند داشت!","translator":"Naser Makarem Shirazi"},{"aya":"006","id":3612,"locale":"fa","sura":"034","text":"کسانی که به ایشان علم داده شده، آنچه را از سوی پروردگارت بر تو نازل شده حق می دانند و به راه خداوند عزیز و حمید هدایت می‌کند.","translator":"Naser Makarem Shirazi"},{"aya":"007","id":3613,"locale":"fa","sura":"034","text":"و کافران گفتند: «آیا مردی را به شما نشان دهیم که به شما خبر می‌دهد هنگامی که (مُردید و) سخت از هم متلاشی شدید، (بار دیگر) آفرینش تازه‌ای خواهید یافت؟!","translator":"Naser Makarem Shirazi"}],"metadata":{"itemsPerPage":7,"pages":8,"nextPage":"/fa/s034-2.json"}}