{"results":[{"aya":"015","id":3174,"locale":"fa","sura":"027","text":"و ما به داوود و سلیمان، دانشی عظیم دادیم؛ و آنان گفتند: «ستایش از آن خداوندی است که ما را بر بسیاری از بندگان مؤمنش برتری بخشید.»","translator":"Naser Makarem Shirazi"},{"aya":"016","id":3175,"locale":"fa","sura":"027","text":"و سلیمان وارث داوود شد، و گفت: «ای مردم! زبان پرندگان به ما تعلیم داده شده، و از هر چیز به ما عطا گردیده؛ این فضیلت آشکاری است.»","translator":"Naser Makarem Shirazi"},{"aya":"017","id":3176,"locale":"fa","sura":"027","text":"لشکریان سلیمان، از جنّ و انس و پرندگان، نزد او جمع شدند؛ آنقدر زیاد بودند که باید توقّف می‌کردند تا به هم ملحق شوند!","translator":"Naser Makarem Shirazi"},{"aya":"018","id":3177,"locale":"fa","sura":"027","text":"(آنها حرکت کردند) تا به سرزمین مورچگان رسیدند؛ مورچه‌ای گفت: «به لانه‌های خود بروید تا سلیمان و لشکرش شما را پایمال نکنند در حالی که نمی‌فهمند!»","translator":"Naser Makarem Shirazi"},{"aya":"019","id":3178,"locale":"fa","sura":"027","text":"سلیمان از سخن او تبسّمی کرد و خندید و گفت: «پروردگارا! شکر نعمتهایی را که بر من و پدر و مادرم ارزانی داشته‌ای به من الهام کن، و توفیق ده تا عمل صالحی که موجب رضای توست انجام دهم، و مرا برحمت خود در زمره بندگان صالحت وارد کن!»","translator":"Naser Makarem Shirazi"},{"aya":"020","id":3179,"locale":"fa","sura":"027","text":"(سلیمان) در جستجوی آن پرنده [= هدهد] برآمد و گفت: «چرا هدهد را نمی‌بینم، یا اینکه او از غایبان است؟!","translator":"Naser Makarem Shirazi"},{"aya":"021","id":3180,"locale":"fa","sura":"027","text":"قطعاً او را کیفر شدیدی خواهم داد، یا او را ذبح می‌کنم، یا باید دلیل روشنی (برای غیبتش) برای من بیاورد!","translator":"Naser Makarem Shirazi"}],"metadata":{"itemsPerPage":7,"pages":14,"previousPage":"/fa/s027-2.json","nextPage":"/fa/s027-4.json"}}