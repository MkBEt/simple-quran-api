{"results":[{"aya":"071","id":2321,"locale":"fa","sura":"019","text":"و همه شما (بدون استثنا) وارد جهنم می‌شوید؛ این امری است حتمی و قطعی بر پروردگارت!","translator":"Naser Makarem Shirazi"},{"aya":"072","id":2322,"locale":"fa","sura":"019","text":"سپس آنها را که تقوا پیشه کردند از آن رهایی می‌بخشیم؛ و ظالمان را -در حالی که (از ضعف و ذلّت) به زانو درآمده‌اند- در آن رها می‌سازیم.","translator":"Naser Makarem Shirazi"},{"aya":"073","id":2323,"locale":"fa","sura":"019","text":"و هنگامی که آیات روشن ما بر آنان خوانده می‌شود، کافران به مؤمنان می‌گویند: «کدام یک از دو گروه [= ما و شما] جایگاهش بهتر، و جلسات انس و مشورتش زیباتر، و بخشش او بیشتر است؟!»","translator":"Naser Makarem Shirazi"},{"aya":"074","id":2324,"locale":"fa","sura":"019","text":"چه بسیار اقوامی را پیش از آنان نابود کردیم که هم مال و ثروتشان از آنها بهتر بود، و هم ظاهرشان آراسته‌تر!","translator":"Naser Makarem Shirazi"},{"aya":"075","id":2325,"locale":"fa","sura":"019","text":"بگو: «کسی که در گمراهی است، باید خداوند به او مهلت دهد تا زمانی که وعده الهی را با چشم خود ببینند: یا عذاب (این دنیا)، یا (عذاب) قیامت! (آن روز) خواهند دانست چه کسی جایش بدتر، و لشکرش ناتوانتر است!»","translator":"Naser Makarem Shirazi"},{"aya":"076","id":2326,"locale":"fa","sura":"019","text":"(امّا) کسانی که در راه هدایت گام نهادند، خداوند بر هدایتشان می‌افزاید؛ و آثار شایسته‌ای که (از انسان) باقی می‌ماند، ثوابش در پیشگاه پروردگارت بهتر، و عاقبتش خوبتر است!","translator":"Naser Makarem Shirazi"},{"aya":"077","id":2327,"locale":"fa","sura":"019","text":"آیا دیدی کسی را که به آیات ما کافر شد، و گفت: «اموال و فرزندان فراوانی به من داده خواهد شد»؟!","translator":"Naser Makarem Shirazi"}],"metadata":{"itemsPerPage":7,"pages":14,"previousPage":"/fa/s019-10.json","nextPage":"/fa/s019-12.json"}}