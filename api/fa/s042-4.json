{"results":[{"aya":"022","id":4294,"locale":"fa","sura":"042","text":"(در آن روز) ستمگران را می‌بینی که از اعمالی که انجام داده‌اند سخت بیمناکند، ولی آنها را فرامی‌گیرد! امّا کسانی که ایمان آورده و کارهای شایسته انجام داده‌اند در باغهای بهشتند و هر چه بخواهند نزد پروردگارشان برای آنها فراهم است؛ این است فضل (و بخشش) بزرگ!","translator":"Naser Makarem Shirazi"},{"aya":"023","id":4295,"locale":"fa","sura":"042","text":"این همان چیزی است که خداوند بندگانش را که ایمان آورده و اعمال صالح انجام داده‌اند به آن نوید می‌دهد! بگو: «من هیچ پاداشی از شما بر رسالتم درخواست نمی‌کنم جز دوست‌داشتن نزدیکانم [= اهل بیتم‌]؛ و هر کس کار نیکی انجام دهد، بر نیکی‌اش می‌افزاییم؛ چرا که خداوند آمرزنده و سپاسگزار است.","translator":"Naser Makarem Shirazi"},{"aya":"024","id":4296,"locale":"fa","sura":"042","text":"آیا می‌گویند: «او بر خدا دروغ بسته است»؟! در حالی که اگر خدا بخواهد بر قلب تو مُهر می‌نهد (و اگر خلاف بگوئی قدرت اظهار این آیات را از تو می‌گیرد) و باطل را محو می‌کند و حقّ را بفرمانش پابرجا می‌سازد؛ چرا که او از آنچه درون سینه‌هاست آگاه است.","translator":"Naser Makarem Shirazi"},{"aya":"025","id":4297,"locale":"fa","sura":"042","text":"او کسی است که توبه را از بندگانش می‌پذیرد و بدیها را می‌بخشد، و آنچه را انجام می‌دهید می‌داند.","translator":"Naser Makarem Shirazi"},{"aya":"026","id":4298,"locale":"fa","sura":"042","text":"و درخواست کسانی را که ایمان آورده و کارهای نیک انجام داده‌اند می‌پذیرد و از فضل خود بر آنها می‌افزاید؛ امّا برای کافران عذاب شدیدی است!","translator":"Naser Makarem Shirazi"},{"aya":"027","id":4299,"locale":"fa","sura":"042","text":"هرگاه خداوند روزی را برای بندگانش وسعت بخشد، در زمین طغیان و ستم می‌کنند؛ از این‌رو بمقداری که می‌خواهد (و مصلحت می‌داند) نازل می‌کند، که نسبه به بندگانش آگاه و بیناست!","translator":"Naser Makarem Shirazi"},{"aya":"028","id":4300,"locale":"fa","sura":"042","text":"او کسی است که باران سودمند را پس از آنکه مأیوس شدند نازل می‌کند و رحمت خویش را می‌گستراند؛ و او ولیّ و (سرپرست) و ستوده است!","translator":"Naser Makarem Shirazi"}],"metadata":{"itemsPerPage":7,"pages":8,"previousPage":"/fa/s042-3.json","nextPage":"/fa/s042-5.json"}}