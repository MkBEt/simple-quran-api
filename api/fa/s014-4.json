{"results":[{"aya":"022","id":1772,"locale":"fa","sura":"014","text":"و شیطان، هنگامی که کار تمام می‌شود، می‌گوید: «خداوند به شما وعده حق داد؛ و من به شما وعده (باطل) دادم، و تخلّف کردم! من بر شما تسلّطی نداشتم، جز اینکه دعوتتان کردم و شما دعوت مرا پذیرفتید! بنابر این، مرا سرزنش نکنید؛ خود را سرزنش کنید! نه من فریادرس شما هستم، و نه شما فریادرس من! من نسبت به شرک شما درباره خود، که از قبل داشتید، (و اطاعت مرا همردیف اطاعت خدا قرار دادید) بیزار و کافرم!» مسلّماً ستمکاران عذاب دردناکی دارند!","translator":"Naser Makarem Shirazi"},{"aya":"023","id":1773,"locale":"fa","sura":"014","text":"و کسانی را که ایمان آوردند و اعمال صالح انجام دادند، به باغهای بهشت وارد می‌کنند؛ باغهایی که نهرها از زیر درختانش جاری است؛ به اذن پروردگارشان، جاودانه در آن می‌مانند؛ و تحیّت آنها در آن، «سلام» است.","translator":"Naser Makarem Shirazi"},{"aya":"024","id":1774,"locale":"fa","sura":"014","text":"آیا ندیدی چگونه خداوند «کلمه طیبه» (و گفتار پاکیزه) را به درخت پاکیزه‌ای تشبیه کرده که ریشه آن (در زمین) ثابت، و شاخه آن در آسمان است؟!","translator":"Naser Makarem Shirazi"},{"aya":"025","id":1775,"locale":"fa","sura":"014","text":"هر زمان میوه خود را به اذن پروردگارش می‌دهد. و خداوند برای مردم مثلها می‌زند، شاید متذکّر شوند (و پند گیرند)!","translator":"Naser Makarem Shirazi"},{"aya":"026","id":1776,"locale":"fa","sura":"014","text":"(همچنین) «کلمه خبیثه» (و سخن آلوده) را به درخت ناپاکی تشبیه کرده که از روی زمین برکنده شده، و قرار و ثباتی ندارد.","translator":"Naser Makarem Shirazi"},{"aya":"027","id":1777,"locale":"fa","sura":"014","text":"خداوند کسانی را که ایمان آوردند، به خاطر گفتار و اعتقاد ثابتشان، استوار می‌دارد؛ هم در این جهان، و هم در سرای دیگر! و ستمگران را گمراه می‌سازد، (و لطف خود را از آنها برمی‌گیرد)؛ خداوند هر کار را بخواهد (و مصلحت بداند) انجام می‌دهد!","translator":"Naser Makarem Shirazi"},{"aya":"028","id":1778,"locale":"fa","sura":"014","text":"آیا ندیدی کسانی را که نعمت خدا را به کفران تبدیل کردند، و قوم خود را به سرای نیستی و نابودی کشاندند؟!","translator":"Naser Makarem Shirazi"}],"metadata":{"itemsPerPage":7,"pages":8,"previousPage":"/fa/s014-3.json","nextPage":"/fa/s014-5.json"}}