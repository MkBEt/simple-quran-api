{"results":[{"aya":"036","id":1632,"locale":"fa","sura":"012","text":"و دو جوان، همراه او وارد زندان شدند؛ یکی از آن دو گفت: «من در خواب دیدم که (انگور برای) شراب می‌فشارم!» و دیگری گفت: «من در خواب دیدم که نان بر سرم حمل می‌کنم؛ و پرندگان از آن می‌خورند؛ ما را از تعبیر این خواب آگاه کن که تو را از نیکوکاران می‌بینیم.»","translator":"Naser Makarem Shirazi"},{"aya":"037","id":1633,"locale":"fa","sura":"012","text":"(یوسف) گفت: «پیش از آنکه جیره غذایی شما فرا رسد، شما را از تعبیر خوابتان آگاه خواهم ساخت. این، از دانشی است که پروردگارم به من آموخته است. من آیین قومی را که به خدا ایمان ندارند، و به سرای دیگر کافرند، ترک گفتم (و شایسته چنین موهبتی شدم)!","translator":"Naser Makarem Shirazi"},{"aya":"038","id":1634,"locale":"fa","sura":"012","text":"من از آیین پدرانم ابراهیم و اسحاق و یعقوب پیروی کردم! برای ما شایسته نبود چیزی را همتای خدا قرار دهیم؛ این از فضل خدا بر ما و بر مردم است؛ ولی بیشتر مردم شکرگزاری نمی‌کنند!","translator":"Naser Makarem Shirazi"},{"aya":"039","id":1635,"locale":"fa","sura":"012","text":"ای دوستان زندانی من! آیا خدایان پراکنده بهترند، یا خداوند یکتای پیروز؟!","translator":"Naser Makarem Shirazi"},{"aya":"040","id":1636,"locale":"fa","sura":"012","text":"این معبودهایی که غیر از خدا می‌پرستید، چیزی جز اسمهائی (بی‌مسمّا) که شما و پدرانتان آنها را خدا نامیده‌اید، نیست؛ خداوند هیچ دلیلی بر آن نازل نکرده؛ حکم تنها از آن خداست؛ فرمان داده که غیر از او را نپرستید! این است آیین پابرجا؛ ولی بیشتر مردم نمی‌دانند!","translator":"Naser Makarem Shirazi"},{"aya":"041","id":1637,"locale":"fa","sura":"012","text":"ای دوستان زندانی من! امّا یکی از شما (دو نفر، آزاد می‌شود؛ و) ساقی شراب برای صاحب خود خواهد شد؛ و امّا دیگری به دار آویخته می‌شود؛ و پرندگان از سر او می‌خورند! و مطلبی که درباره آن (از من) نظر خواستید، قطعی و حتمی است!»","translator":"Naser Makarem Shirazi"},{"aya":"042","id":1638,"locale":"fa","sura":"012","text":"و به آن یکی از آن دو نفر، که می‌دانست رهایی می‌یابد، گفت: «مرا نزد صاحبت [= سلطان مصر] یادآوری کن!» ولی شیطان یادآوری او را نزد صاحبش از خاطر وی برد؛ و بدنبال آن، (یوسف) چند سال در زندان باقی ماند.","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s012-5.json","nextPage":"/fa/s012-7.json"}}