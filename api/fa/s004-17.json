{"results":[{"aya":"113","id":606,"locale":"fa","sura":"004","text":"اگر فضل و رحمت خدا شامل حال تو نبود، گروهی از آنان تصمیم داشتند تو را گمراه کنند؛ اما جز خودشان را گمراه نمی‌کنند؛ و هیچ‌گونه زیانی به تو نمی‌رسانند. و خداوند، کتاب و حکمت بر تو نازل کرد؛ و آنچه را نمی‌دانستی، به تو آموخت؛ و فضل خدا بر تو (همواره) بزرگ بوده است.","translator":"Naser Makarem Shirazi"},{"aya":"114","id":607,"locale":"fa","sura":"004","text":"در بسیاری از سخنانِ درِگوشی (و جلسات محرمانه) آنها، خیر و سودی نیست؛ مگر کسی که (به این وسیله،) امر به کمک به دیگران، یا کار نیک، یا اصلاح در میان مردم کند؛ و هر کس برای خشنودی پروردگار چنین کند، پاداش بزرگی به او خواهیم داد.","translator":"Naser Makarem Shirazi"},{"aya":"115","id":608,"locale":"fa","sura":"004","text":"کسی که بعد از آشکار شدن حق، با پیامبر مخالفت کند، و از راهی جز راه مؤمنان پیروی نماید، ما او را به همان راه که می‌رود می‌بریم؛ و به دوزخ داخل می‌کنیم؛ و جایگاه بدی دارد.","translator":"Naser Makarem Shirazi"},{"aya":"116","id":609,"locale":"fa","sura":"004","text":"خداوند، شرک به او را نمی‌آمرزد؛ (ولی) کمتر از آن را برای هر کس بخواهد (و شایسته بداند) می‌آمرزد. و هر کس برای خدا همتایی قرار دهد، در گمراهی دوری افتاده است.","translator":"Naser Makarem Shirazi"},{"aya":"117","id":610,"locale":"fa","sura":"004","text":"آنچه غیر از خدا می‌خوانند، فقط بتهایی است (بی‌روح)، که هیچ اثری ندارد؛ و (یا) شیطان سرکش و ویرانگر است.","translator":"Naser Makarem Shirazi"},{"aya":"118","id":611,"locale":"fa","sura":"004","text":"خدا او را از رحمت خویش دور ساخته؛ و او گفته است: «از بندگان تو، سهم معیّنی خواهم گرفت!","translator":"Naser Makarem Shirazi"},{"aya":"119","id":612,"locale":"fa","sura":"004","text":"و آنها را گمراه می‌کنم! و به آرزوها سرگرم می‌سازم! و به آنان دستور می‌دهم که (اعمال خرافی انجام دهند، و) گوش چهارپایان را بشکافند، و آفرینشِ پاک خدایی را تغییر دهند! (و فطرت توحید را به شرک بیالایند!)» و هر کس، شیطان را به جای خدا ولّیِ خود برگزیند، زیانِ آشکاری کرده است.","translator":"Naser Makarem Shirazi"}],"metadata":{"itemsPerPage":7,"pages":26,"previousPage":"/fa/s004-16.json","nextPage":"/fa/s004-18.json"}}