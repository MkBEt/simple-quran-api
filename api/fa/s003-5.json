{"results":[{"aya":"029","id":322,"locale":"fa","sura":"003","text":"بگو: «اگر آنچه را در سینه‌های شماست، پنهان دارید یا آشکار کنید، خداوند آن را می‌داند؛ و (نیز) از آنچه در آسمانها و زمین است، آگاه می‌باشد؛ و خداوند بر هر چیزی تواناست.","translator":"Naser Makarem Shirazi"},{"aya":"030","id":323,"locale":"fa","sura":"003","text":"روزی که هر کس، آنچه را از کار نیک انجام داده، حاضر می‌بیند؛ و آرزو می‌کند میان او، و آنچه از اعمال بد انجام داده، فاصله زمانیِ زیادی باشد. خداوند شما را از (نافرمانی) خودش، برحذر می‌دارد؛ و (در عین حال،) خدا نسبت به همه بندگان، مهربان است.»","translator":"Naser Makarem Shirazi"},{"aya":"031","id":324,"locale":"fa","sura":"003","text":"بگو: «اگر خدا را دوست می‌دارید، از من پیروی کنید! تا خدا (نیز) شما را دوست بدارد؛ و گناهانتان را ببخشد؛ و خدا آمرزنده مهربان است.»","translator":"Naser Makarem Shirazi"},{"aya":"032","id":325,"locale":"fa","sura":"003","text":"بگو: «از خدا و فرستاده (او)، اطاعت کنید! و اگر سرپیچی کنید، خداوند کافران را دوست نمی‌دارد.»","translator":"Naser Makarem Shirazi"},{"aya":"033","id":326,"locale":"fa","sura":"003","text":"خداوند، آدم و نوح و آل ابراهیم و آل عمران را بر جهانیان برتری داد.","translator":"Naser Makarem Shirazi"},{"aya":"034","id":327,"locale":"fa","sura":"003","text":"آنها فرزندان و (دودمانی) بودند که (از نظر پاکی و تقوا و فضیلت،) بعضی از بعض دیگر گرفته شده بودند؛ و خداوند، شنوا و داناست (و از کوششهای آنها در مسیر رسالت خود، آگاه می‌باشد).","translator":"Naser Makarem Shirazi"},{"aya":"035","id":328,"locale":"fa","sura":"003","text":"(به یاد آورید) هنگامی را که همسرِ «عمران» گفت: «خداوندا! آنچه را در رحم دارم، برای تو نذر کردم، که «محرَّر» (و آزاد، برای خدمت خانه تو) باشد. از من بپذیر، که تو شنوا و دانایی!","translator":"Naser Makarem Shirazi"}],"metadata":{"itemsPerPage":7,"pages":29,"previousPage":"/fa/s003-4.json","nextPage":"/fa/s003-6.json"}}