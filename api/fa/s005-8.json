{"results":[{"aya":"050","id":719,"locale":"fa","sura":"005","text":"آیا آنها حکم جاهلیّت را (از تو) می‌خواهند؟! و چه کسی بهتر از خدا، برای قومی که اهل یقین هستند، حکم می‌کند؟!","translator":"Naser Makarem Shirazi"},{"aya":"051","id":720,"locale":"fa","sura":"005","text":"ای کسانی که ایمان آورده‌اید! یهود و نصاری را ولّی (و دوست و تکیه‌گاه خود،) انتخاب نکنید! آنها اولیای یکدیگرند؛ و کسانی که از شما با آنان دوستی کنند، از آنها هستند؛ خداوند، جمعیّت ستمکار را هدایت نمی‌کند","translator":"Naser Makarem Shirazi"},{"aya":"052","id":721,"locale":"fa","sura":"005","text":"(ولی) کسانی را که در دلهایشان بیماری است می‌بینی که در (دوستی با آنان)، بر یکدیگر پیشی می‌گیرند، و می‌گویند: «می‌ترسیم حادثه‌ای برای ما اتفاق بیفتد (و نیاز به کمک آنها داشته باشیم!)» شاید خداوند پیروزی یا حادثه دیگری از سوی خود (به نفع مسلمانان) پیش بیاورد؛ و این دسته، از آنچه در دل پنهان داشتند، پشیمان گردند!","translator":"Naser Makarem Shirazi"},{"aya":"053","id":722,"locale":"fa","sura":"005","text":"آنها که ایمان آورده‌اند می‌گویند: «آیا این (منافقان) همانها هستند که با نهایت تأکید سوگند یاد کردند که با شما هستند؟! (چرا کارشان به اینجا رسید؟!)» (آری،) اعمالشان نابود گشت، و زیانکار شدند.","translator":"Naser Makarem Shirazi"},{"aya":"054","id":723,"locale":"fa","sura":"005","text":"ای کسانی که ایمان آورده‌اید! هر کس از شما، از آیین خود بازگردد، (به خدا زیانی نمی‌رساند؛ خداوند جمعیّتی را می‌آورد که آنها را دوست دارد و آنان (نیز) او را دوست دارند، در برابر مؤمنان متواضع، و در برابر کافران سرسخت و نیرومندند؛ آنها در راه خدا جهاد می‌کنند، و از سرزنش هیچ ملامتگری هراسی ندارند. این، فضل خداست که به هر کس بخواهد (و شایسته ببیند) می‌دهد؛ و (فضل) خدا وسیع، و خداوند داناست.","translator":"Naser Makarem Shirazi"},{"aya":"055","id":724,"locale":"fa","sura":"005","text":"سرپرست و ولیّ شما، تنها خداست و پیامبر او و آنها که ایمان آورده‌اند؛ همانها که نماز را برپا می‌دارند، و در حال رکوع، زکات می‌دهند.","translator":"Naser Makarem Shirazi"},{"aya":"056","id":725,"locale":"fa","sura":"005","text":"و کسانی که ولایت خدا و پیامبر او و افراد باایمان را بپذیرند، پیروزند؛ (زیرا) حزب و جمعیّت خدا پیروز است.","translator":"Naser Makarem Shirazi"}],"metadata":{"itemsPerPage":7,"pages":18,"previousPage":"/fa/s005-7.json","nextPage":"/fa/s005-9.json"}}