{"results":[{"aya":"036","id":529,"locale":"fa","sura":"004","text":"و خدا را بپرستید! و هیچ‌چیز را همتای او قرار ندهید! و به پدر و مادر، نیکی کنید؛ همچنین به خویشاوندان و یتیمان و مسکینان، و همسایه نزدیک، و همسایه دور، و دوست و همنشین، و واماندگان در سفر، و بردگانی که مالک آنها هستید؛ زیرا خداوند، کسی را که متکبر و فخر فروش است، (و از ادای حقوق دیگران سرباز می‌زند،) دوست نمی‌دارد.","translator":"Naser Makarem Shirazi"},{"aya":"037","id":530,"locale":"fa","sura":"004","text":"آنها کسانی هستند که بخل می‌ورزند، و مردم را به بخل دعوت می‌کنند، و آنچه را که خداوند از فضل (و رحمت) خود به آنها داده، کتمان می‌نمایند. (این عمل، در حقیقت از کفرشان سرچشمه گرفته؛) و ما برای کافران، عذاب خوارکننده‌ای آماده کرده‌ایم.","translator":"Naser Makarem Shirazi"},{"aya":"038","id":531,"locale":"fa","sura":"004","text":"و آنها کسانی هستند که اموال خود را برای نشان‌دادن به مردم انفاق می‌کنند، و ایمان به خدا و روز بازپسین ندارند؛ (چرا که شیطان، رفیق و همنشین آنهاست؛) و کسی که شیطان قرین او باشد، بد همنشین و قرینی است.","translator":"Naser Makarem Shirazi"},{"aya":"039","id":532,"locale":"fa","sura":"004","text":"چه می‌شد اگر آنها به خدا و روز بازپسین ایمان می‌آوردند، و از آنچه خدا به آنان روزی داده، (در راه او) انفاق می‌کردند؟! و خداوند از (اعمال و نیات) آنها آگاه است.","translator":"Naser Makarem Shirazi"},{"aya":"040","id":533,"locale":"fa","sura":"004","text":"خداوند (حتّی) به اندازه سنگینی ذره‌ای ستم نمی‌کند؛ و اگر کار نیکی باشد، آن را دو چندان می‌سازد؛ و از نزد خود، پاداش عظیمی (در برابر آن) می‌دهد.","translator":"Naser Makarem Shirazi"},{"aya":"041","id":534,"locale":"fa","sura":"004","text":"حال آنها چگونه است آن روزی که از هر امتی، شاهد و گواهی (بر اعمالشان) می‌آوریم، و تو را نیز بر آنان گواه خواهیم آورد؟","translator":"Naser Makarem Shirazi"},{"aya":"042","id":535,"locale":"fa","sura":"004","text":"در آن روز، آنها که کافر شدند و با پیامبر (ص) بمخالفت برخاستند، آرزو می‌کنند که ای کاش (خاک بودند، و) خاک آنها با زمینهای اطراف یکسان می‌شد (و بکلی محو و فراموش می‌شدند). در آن روز، (با آن همه گواهان،) سخنی را نمی‌توانند از خدا پنهان کنند.","translator":"Naser Makarem Shirazi"}],"metadata":{"itemsPerPage":7,"pages":26,"previousPage":"/fa/s004-5.json","nextPage":"/fa/s004-7.json"}}