{"results":[{"aya":"001","id":1474,"locale":"fa","sura":"011","text":"الر، این کتابی است که آیاتش استحکام یافته؛ سپس تشریح شده و از نزد خداوند حکیم و آگاه (نازل گردیده) است!","translator":"Naser Makarem Shirazi"},{"aya":"002","id":1475,"locale":"fa","sura":"011","text":"(دعوت من این است) که: جز «اللّه» را نپرستید! من از سوی او برای شما بیم دهنده و بشارت دهنده‌ام!","translator":"Naser Makarem Shirazi"},{"aya":"003","id":1476,"locale":"fa","sura":"011","text":"و اینکه: از پروردگار خویش آمرزش بطلبید؛ سپس بسوی او بازگردید؛ تا شما را تا مدّت معیّنی، (از مواهب زندگی این جهان،) به خوبی بهره‌مند سازد؛ و به هر صاحب فضیلتی، به مقدار فضیلتش ببخشد! و اگر (از این فرمان) روی گردان شوید، من بر شما از عذاب روز بزرگی بیمناکم!","translator":"Naser Makarem Shirazi"},{"aya":"004","id":1477,"locale":"fa","sura":"011","text":"(بدانید) بازگشت شما بسوی «اللّه» است، و او بر هر چیز تواناست!","translator":"Naser Makarem Shirazi"},{"aya":"005","id":1478,"locale":"fa","sura":"011","text":"آگاه باشید، آنها (سرها را به هم نزدیک ساخته، و) سینه‌هاشان را در کنار هم قرارمی‌دهند، تا خود (و سخنان خویش) را از او [= پیامبر] پنهان دارند! آگاه باشید، آنگاه که آنها لباسهایشان را به خود می‌پیچند و خویش را در آن پنهان می‌کنند، (خداوند) می‌داند آنچه را پنهان می‌کنند و آنچه را آشکار می‌سازند؛ چرا که او، از اسرار درون سینه‌ها، آگاه است!","translator":"Naser Makarem Shirazi"},{"aya":"006","id":1479,"locale":"fa","sura":"011","text":"هیچ جنبنده‌ای در زمین نیست مگر اینکه روزی او بر خداست! او قرارگاه و محل نقل و انتقالش را می‌داند؛ همه اینها در کتاب آشکاری ثبت است! [= در لوح محفوظ، در کتاب علم خدا]","translator":"Naser Makarem Shirazi"},{"aya":"007","id":1480,"locale":"fa","sura":"011","text":"او کسی است که آسمانها و زمین را در شش روز [= شش دوران‌] آفرید؛ و عرش (حکومت) او، بر آب قرار داشت؛ (بخاطر این آفرید) تا شما را بیازماید که کدامیک عملتان بهتر است! و اگر (به آنها) بگویی: «شما بعد از مرگ، برانگیخته می‌شوید! «، مسلّماً» کافران می‌گویند: «این سحری آشکار است!»","translator":"Naser Makarem Shirazi"}],"metadata":{"itemsPerPage":7,"pages":18,"nextPage":"/fa/s011-2.json"}}