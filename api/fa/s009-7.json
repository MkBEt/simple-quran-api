{"results":[{"aya":"043","id":1278,"locale":"fa","sura":"009","text":"خداوند تو را بخشید؛ چرا پیش از آنکه راستگویان و دروغگویان را بشناسی، به آنها اجازه دادی؟! (خوب بود صبر می‌کردی، تا هر دو گروه خود را نشان دهند!)","translator":"Naser Makarem Shirazi"},{"aya":"044","id":1279,"locale":"fa","sura":"009","text":"آنها که به خدا و روز جزا ایمان دارند، هیچ گاه برای ترک جهاد (در راه خدا) با اموال و جانهایشان، از تو اجازه نمی‌گیرند؛ و خداوند پرهیزگاران را می‌شناسد.","translator":"Naser Makarem Shirazi"},{"aya":"045","id":1280,"locale":"fa","sura":"009","text":"تنها کسانی از تو اجازه (این کار را) می‌گیرند که به خدا و روز جزا ایمان ندارند، و دلهایشان با شکّ و تردید آمیخته است؛ آنها در تردید خود سرگردانند.","translator":"Naser Makarem Shirazi"},{"aya":"046","id":1281,"locale":"fa","sura":"009","text":"اگر آنها (راست می‌گفتند، و) اراده داشتند که (بسوی میدان جهاد) خارج شوند، وسیله‌ای برای آن فراهم می‌ساختند! ولی خدا از حرکت آنها کراهت داشت؛ از این رو (توفیقش را از آنان سلب کرد؛ و) آنها را (از جهاد) باز داشت؛ و به آنان گفته شد: «با «قاعدین» [= کودکان و پیران و بیماران‌] بنشینید!»","translator":"Naser Makarem Shirazi"},{"aya":"047","id":1282,"locale":"fa","sura":"009","text":"اگر آنها همراه شما (بسوی میدان جهاد) خارج می‌شدند، جز اضطراب و تردید، چیزی بر شما نمی‌افزودند؛ و بسرعت در بین شما به فتنه‌انگیزی (و ایجاد تفرقه و نفاق) می‌پرداختند؛ و در میان شما، افرادی (سست و ضعیف) هستند که به سخنان آنها کاملاً گوش فرامی‌دهند؛ و خداوند، ظالمان را می‌شناسد.","translator":"Naser Makarem Shirazi"},{"aya":"048","id":1283,"locale":"fa","sura":"009","text":"آنها پیش از این (نیز) در پی فتنه‌انگیزی بودند، و کارها را بر تو دگرگون ساختند (و به هم ریختند)؛ تا آن که حق فرا رسید، و فرمان خدا آشکار گشت (و پیروز شدید)، در حالی که آنها کراهت داشتند.","translator":"Naser Makarem Shirazi"},{"aya":"049","id":1284,"locale":"fa","sura":"009","text":"بعضی از آنها می‌گویند: «به ما اجازه ده (تا در جهاد شرکت نکنیم)، و ما را به گناه نیفکن»! آگاه باشید آنها (هم اکنون) در گناه سقوط کرده‌اند؛ و جهنم، کافران را احاطه کرده است!","translator":"Naser Makarem Shirazi"}],"metadata":{"itemsPerPage":7,"pages":19,"previousPage":"/fa/s009-6.json","nextPage":"/fa/s009-8.json"}}