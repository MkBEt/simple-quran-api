{"results":[{"aya":"008","id":1715,"locale":"fa","sura":"013","text":"خدا از جنین‌هایی که هر (انسان یا حیوان) مادّه‌ای حمل می‌کند آگاه است؛ و نیز از آنچه رحمها کم می‌کنند (و پیش از موعد مقرّر می‌زایند)، و هم از آنچه افزون می‌کنند (و بعد از موقع میزایند)؛ و هر چیز نزد او مقدار معینی دارد.","translator":"Naser Makarem Shirazi"},{"aya":"009","id":1716,"locale":"fa","sura":"013","text":"او از غیب و شهود آگاه، و بزرگ و متعالی است!","translator":"Naser Makarem Shirazi"},{"aya":"010","id":1717,"locale":"fa","sura":"013","text":"برای او یکسان است کسانی از شما که پنهانی سخن بگویند، یا آن را آشکار سازند؛ و کسانی که شبانگاه مخفیانه حرکت می‌کنند، یا در روشنایی روز.","translator":"Naser Makarem Shirazi"},{"aya":"011","id":1718,"locale":"fa","sura":"013","text":"برای انسان، مأمورانی است که پی در پی، از پیش رو، و از پشت سرش او را از فرمان خدا [= حوادث غیر حتمی‌] حفظ می‌کنند؛ (امّا) خداوند سرنوشت هیچ قوم (و ملّتی) را تغییر نمی‌دهد مگر آنکه آنان آنچه را در خودشان است تغییر دهند! و هنگامی که خدا اراده سوئی به قومی (بخاطر اعمالشان) کند، هیچ چیز مانع آن نخواهد شد؛ و جز خدا، سرپرستی نخواهند داشت!","translator":"Naser Makarem Shirazi"},{"aya":"012","id":1719,"locale":"fa","sura":"013","text":"او کسی است که برق را به شما نشان می‌دهد، که هم مایه ترس است و هم مایه امید؛ و ابرهای سنگین‌بار ایجاد می‌کند!","translator":"Naser Makarem Shirazi"},{"aya":"013","id":1720,"locale":"fa","sura":"013","text":"و رعد، تسبیح و حمد او می‌گوید؛ و (نیز) فرشتگان از ترس او! و صاعقه‌ها را می‌فرستد؛ و هر کس را بخواهد گرفتار آن می‌سازد، (در حالی که آنها با مشاهده این همه آیات الهی، باز هم) درباره خدا به مجادله مشغولند! و او قدرتی بی‌انتها (و مجازاتی دردناک) دارد!","translator":"Naser Makarem Shirazi"},{"aya":"014","id":1721,"locale":"fa","sura":"013","text":"دعوت حق از آن اوست! و کسانی را که (مشرکان) غیر از خدا می‌خوانند، (هرگز) به دعوت آنها پاسخ نمی‌گویند! آنها همچون کسی هستند که کفهای (دست) خود را به سوی آب می‌گشاید تا آب به دهانش برسد، و هرگز نخواهد رسید! و دعای کافران، جز در ضلال (و گمراهی) نیست!","translator":"Naser Makarem Shirazi"}],"metadata":{"itemsPerPage":7,"pages":7,"previousPage":"/fa/s013.json","nextPage":"/fa/s013-3.json"}}