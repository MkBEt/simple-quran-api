{"results":[{"aya":"036","id":1400,"locale":"fa","sura":"010","text":"و بیشتر آنها، جز از گمان (و پندارهای بی‌اساس)، پیروی نمی‌کنند؛ (در حالی که) گمان، هرگز انسان را از حقّ بی‌نیاز نمی‌سازد (و به حق نمی‌رساند)! به یقین، خداوند از آنچه انجام می‌دهند، آگاه است!","translator":"Naser Makarem Shirazi"},{"aya":"037","id":1401,"locale":"fa","sura":"010","text":"شایسته نبود (و امکان نداشت) که این قرآن، بدون وحی الهی به خدا نسبت داده شود؛ ولی تصدیقی است برای آنچه پیش از آن است (از کتب آسمانی)، و شرح و تفصیلی بر آنها است؛ شکّی در آن نیست، و از طرف پروردگار جهانیان است.","translator":"Naser Makarem Shirazi"},{"aya":"038","id":1402,"locale":"fa","sura":"010","text":"آیا آنها می‌گویند: «او قرآن را بدروغ به خدا نسبت داده است»؟! بگو: «اگر راست می گویید، یک سوره همانند آن بیاورید؛ و غیر از خدا، هر کس را می‌توانید (به یاری) طلبید!»","translator":"Naser Makarem Shirazi"},{"aya":"039","id":1403,"locale":"fa","sura":"010","text":"(ولی آنها از روی علم و دانش قرآن را انکار نکردند؛) بلکه چیزی را تکذیب کردند که آگاهی از آن نداشتند، و هنوز واقعیتش بر آنان روشن نشده است! پیشینیان آنها نیز همین گونه تکذیب کردند؛ پس بنگر عاقبت کار ظالمان چگونه بود!","translator":"Naser Makarem Shirazi"},{"aya":"040","id":1404,"locale":"fa","sura":"010","text":"بعضی از آنها، به آن ایمان می‌آورند؛ و بعضی ایمان نمی‌آورند؛ و پروردگارت به مفسدان آگاهتر است (و آنها را بهتر می‌شناسد)!","translator":"Naser Makarem Shirazi"},{"aya":"041","id":1405,"locale":"fa","sura":"010","text":"و اگر تو را تکذیب کردند، بگو: «عمل من برای من، و عمل شما برای شماست! شما از آنچه من انجام می‌دهم بیزارید و من (نیز) از آنچه شماانجام می‌دهید بیزارم!»","translator":"Naser Makarem Shirazi"},{"aya":"042","id":1406,"locale":"fa","sura":"010","text":"گروهی از آنان، بسوی تو گوش فرامی‌دهند (؛ امّا گویی هیچ نمی‌شنوند و کرند)! آیا تو می‌توانی سخن خود را به گوش کران برسانی، هر چند نفهمند؟!","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s010-5.json","nextPage":"/fa/s010-7.json"}}