{"results":[{"aya":"078","id":1979,"locale":"fa","sura":"016","text":"و خداوند شما را از شکم مادرانتان خارج نمود در حالی که هیچ چیز نمی‌دانستید؛ و برای شما، گوش و چشم و عقل قرار داد، تا شکر نعمت او را بجا آورید!","translator":"Naser Makarem Shirazi"},{"aya":"079","id":1980,"locale":"fa","sura":"016","text":"آیا آنها به پرندگانی که بر فراز آسمانها نگه‌داشته شده، نظر نیفکندند؟ هیچ کس جز خدا آنها را نگاه نمی‌دارد؛ در این امر، نشانه‌هایی (از عظمت و قدرت خدا) است برای کسانی که ایمان می‌آورند!","translator":"Naser Makarem Shirazi"},{"aya":"080","id":1981,"locale":"fa","sura":"016","text":"و خدا برای شما از خانه‌هایتان محل سکونت (و آرامش) قرار داد؛ و از پوست چهارپایان نیز برای شما خانه‌هایی قرار داد که روز کوچ کردن و روز اقامتتان، به آسانی می‌توانید آنها را جا به جا کنید؛ و از پشم و کرک و موی آنها، برای شما اثاث و متاع (و وسایل مختلف زندگی) تا زمان معیّنی قرار داد.","translator":"Naser Makarem Shirazi"},{"aya":"081","id":1982,"locale":"fa","sura":"016","text":"و (نیز) خداوند از آنچه آفریده است سایه‌هایی برای شما قرار داده؛ و از کوه‌ها پناهگاه‌هایی؛ و برای شما پیراهنهایی آفریده، که شما را از گرما (و سرما) حفظ می‌کند؛ و پیراهنهایی که به هنگام جنگ، حافظ شماست؛ این گونه نعمتهایش را بر شما کامل می‌کند، شاید تسلیم فرمان او شوید!","translator":"Naser Makarem Shirazi"},{"aya":"082","id":1983,"locale":"fa","sura":"016","text":"(با این همه،) اگر روی برتابند، (نگران مباش؛) تو فقط وظیفه ابلاغ آشکار داری.","translator":"Naser Makarem Shirazi"},{"aya":"083","id":1984,"locale":"fa","sura":"016","text":"آنها نعمت خدا را می‌شناسند؛ سپس آن را انکار می‌کنند؛ و اکثرشان کافرند!","translator":"Naser Makarem Shirazi"},{"aya":"084","id":1985,"locale":"fa","sura":"016","text":"(به خاطر بیاورید) روزی را که از هر امّتی گواهی بر آنان برمی‌انگیزیم؛ سپس به آنان که کفر ورزیدند، اجازه (سخن گفتن) داده نمی‌شود؛ (بلکه دست و پا و گوش و چشم، حتّی پوست تن آنها گواهی می‌دهند!) و (نیز) اجازه عذرخواهی و تقاضای عفو به آنان نمی‌دهند!","translator":"Naser Makarem Shirazi"}],"metadata":{"itemsPerPage":7,"pages":19,"previousPage":"/fa/s016-11.json","nextPage":"/fa/s016-13.json"}}