{"results":[{"aya":"001","id":2484,"locale":"fa","sura":"021","text":"حساب مردم به آنان نزدیک شده، در حالی که در غفلتند و روی گردانند!","translator":"Naser Makarem Shirazi"},{"aya":"002","id":2485,"locale":"fa","sura":"021","text":"هیچ یادآوری تازه‌ای از طرف پروردگارشان برای آنها نمی‌آید، مگر آنکه با بازی (و شوخی) به آن گوش می‌دهند!","translator":"Naser Makarem Shirazi"},{"aya":"003","id":2486,"locale":"fa","sura":"021","text":"این در حالی است که دلهایشان در لهو و بی‌خبری فرو رفته است! و ستمگران پنهانی نجوا کردند (و گفتند): «آیا جز این است که او بشری همانند شماست؟! آیا به سراغ سحر می‌روید، با اینکه (چشم دارید و) می‌بینید؟!","translator":"Naser Makarem Shirazi"},{"aya":"004","id":2487,"locale":"fa","sura":"021","text":"(پیامبر) گفت: «پروردگارم همه سخنان را، چه در آسمان باشد و چه در زمین، می‌داند؛ و او شنوا و داناست!»","translator":"Naser Makarem Shirazi"},{"aya":"005","id":2488,"locale":"fa","sura":"021","text":"آنها گفتند: «(آنچه محمّد (ص) آورده وحی نیست؛) بلکه خوابهایی آشفته است! اصلاً آن را بدروغ به خدا بسته؛ نه، بلکه او یک شاعر است! (اگر راست می‌گوید) باید معجزه‌ای برای ما بیاورد؛ همان گونه که پیامبران پیشین (با معجزات) فرستاده شدند!»","translator":"Naser Makarem Shirazi"},{"aya":"006","id":2489,"locale":"fa","sura":"021","text":"تمام آبادیهایی که پیش از اینها هلاک کردیم (تقاضای معجزات گوناگون کردند، و خواسته آنان عملی شد، ولی) هرگز ایمان نیاوردند؛ آیا اینها ایمان می‌آورند؟!","translator":"Naser Makarem Shirazi"},{"aya":"007","id":2490,"locale":"fa","sura":"021","text":"ما پیش از تو، جز مردانی که به آنان وحی می‌کردیم، نفرستادیم! (همه انسان بودند، و از جنس بشر!) اگر نمی‌دانید، از آگاهان بپرسید.","translator":"Naser Makarem Shirazi"}],"metadata":{"itemsPerPage":7,"pages":16,"nextPage":"/fa/s021-2.json"}}