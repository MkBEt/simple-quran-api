{"results":[{"aya":"022","id":3992,"locale":"fa","sura":"038","text":"در آن هنگام که (بی‌مقدمه) بر او وارد شدند و او از دیدن آنها وحشت کرد؛ گفتند: «نترس، دو نفر شاکی هستیم که یکی از ما بر دیگری ستم کرده؛ اکنون در میان ما بحق داوری کن و ستم روا مدار و ما را به راه راست هدایت کن!","translator":"Naser Makarem Shirazi"},{"aya":"023","id":3993,"locale":"fa","sura":"038","text":"این برادر من است؛ و او نود و نه میش دارد و من یکی بیش ندارم امّا او اصرار می‌کند که: این یکی را هم به من واگذار؛ و در سخن بر من غلبه کرده است!»","translator":"Naser Makarem Shirazi"},{"aya":"024","id":3994,"locale":"fa","sura":"038","text":"(داوود) گفت: «مسلّماً او با درخواست یک میش تو برای افزودن آن به میشهایش، بر تو ستم نموده؛ و بسیاری از شریکان (و دوستان) به یکدیگر ستم می‌کنند، مگر کسانی که ایمان آورده و اعمال صالح انجام داده‌اند؛ امّا عدّه آنان کم است!» داوود دانست که ما او را (با این ماجرا) آزموده‌ایم، از این رو از پروردگارش طلب آمرزش نمود و به سجده افتاد و توبه کرد.","translator":"Naser Makarem Shirazi"},{"aya":"025","id":3995,"locale":"fa","sura":"038","text":"ما این عمل را بر او بخشیدیم؛ و او نزد ما دارای مقامی والا و سرانجامی نیکوست!","translator":"Naser Makarem Shirazi"},{"aya":"026","id":3996,"locale":"fa","sura":"038","text":"ای داوود! ما تو را خلیفه و (نماینده خود) در زمین قرار دادیم؛ پس در میان مردم بحق داوری کن، و از هوای نفس پیروی مکن که تو را از راه خدا منحرف سازد؛ کسانی که از راه خدا گمراه شوند، عذاب شدیدی بخاطر فراموش کردن روز حساب دارند!","translator":"Naser Makarem Shirazi"},{"aya":"027","id":3997,"locale":"fa","sura":"038","text":"ما آسمان و زمین و آنچه را میان آنهاست بیهوده نیافریدیم؛ این گمان کافران است؛ وای بر کافران از آتش (دوزخ)!","translator":"Naser Makarem Shirazi"},{"aya":"028","id":3998,"locale":"fa","sura":"038","text":"آیا کسانی را که ایمان آورده و کارهای شایسته انجام داده‌اند همچون مفسدان در زمین قرار می‌دهیم، یا پرهیزگاران را همچون فاجران؟!","translator":"Naser Makarem Shirazi"}],"metadata":{"itemsPerPage":7,"pages":13,"previousPage":"/fa/s038-3.json","nextPage":"/fa/s038-5.json"}}