{"results":[{"aya":"015","id":4073,"locale":"fa","sura":"039","text":"شما هر چه را جز او می‌خواهید بپرستید!» بگو: «زیانکاران واقعی آنانند که سرمایه وجود خویش و بستگانشان را در روز قیامت از دست داده‌اند! آگاه باشید زیان آشکار همین است!»","translator":"Naser Makarem Shirazi"},{"aya":"016","id":4074,"locale":"fa","sura":"039","text":"برای آنان از بالای سرشان سایبانهایی از آتش، و در زیر پایشان نیز سایبانهایی از آتش است؛ این چیزی است که خداوند با آن بندگانش را می‌ترساند! ای بندگان من! از نافرمانی من بپرهیزید!","translator":"Naser Makarem Shirazi"},{"aya":"017","id":4075,"locale":"fa","sura":"039","text":"و کسانی که از عبادت طاغوت پرهیز کردند و به سوی خداوند بازگشتند، بشارت از آن آنهاست؛ پس بندگان مرا بشارت ده!","translator":"Naser Makarem Shirazi"},{"aya":"018","id":4076,"locale":"fa","sura":"039","text":"همان کسانی که سخنان را می‌شنوند و از نیکوترین آنها پیروی می‌کنند؛ آنان کسانی هستند که خدا هدایتشان کرده، و آنها خردمندانند.","translator":"Naser Makarem Shirazi"},{"aya":"019","id":4077,"locale":"fa","sura":"039","text":"آیا تو می‌توانی کسی را که فرمان عذاب درباره او قطعی شده رهایی بخشی؟! آیا تو میتوانی کسی را که در درون آتش است برگیری و نجات دهی؟!","translator":"Naser Makarem Shirazi"},{"aya":"020","id":4078,"locale":"fa","sura":"039","text":"ولی آنها که تقوای الهی پیشه کردند، غرفه‌هایی در بهشت دارند که بر فراز آنها غرفه‌های دیگری بنا شده و از زیر آنها نهرها جاری است این وعده الهی است، و خداوند در وعده خود تخلّف نمی‌کند!","translator":"Naser Makarem Shirazi"},{"aya":"021","id":4079,"locale":"fa","sura":"039","text":"آیا ندیدی که خداوند از آسمان آبی فرستاد و آن را بصورت چشمه‌هایی در زمین وارد نمود، سپس با آن زراعتی را خارج می‌سازد که رنگهای مختلف دارد؛ بعد آن گیاه خشک می‌شود، بگونه‌ای که آن را زرد و بی‌روح می‌بینی؛ سپس آن را در هم می‌شکند و خرد می‌کند؛ در این مثال تذکّری است برای خردمندان (از ناپایداری دنیا)!","translator":"Naser Makarem Shirazi"}],"metadata":{"itemsPerPage":7,"pages":11,"previousPage":"/fa/s039-2.json","nextPage":"/fa/s039-4.json"}}