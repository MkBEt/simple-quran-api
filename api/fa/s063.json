{"results":[{"aya":"001","id":5189,"locale":"fa","sura":"063","text":"هنگامی که منافقان نزد تو آیند می‌گویند: «ما شهادت می‌دهیم که یقیناً تو رسول خدایی!» خداوند می‌داند که تو رسول او هستی، ولی خداوند شهادت می‌دهد که منافقان دروغگو هستند (و به گفته خود ایمان ندارند).","translator":"Naser Makarem Shirazi"},{"aya":"002","id":5190,"locale":"fa","sura":"063","text":"آنها سوگندهایشان را سپر ساخته‌اند تا مردم را از راه خدا باز دارند، و کارهای بسیار بدی انجام می‌دهند!","translator":"Naser Makarem Shirazi"},{"aya":"003","id":5191,"locale":"fa","sura":"063","text":"این بخاطر آن است که نخست ایمان آوردند سپس کافر شدند؛ از این رو بر دلهای آنان مهر نهاده شده، و حقیقت را درک نمی‌کنند!","translator":"Naser Makarem Shirazi"},{"aya":"004","id":5192,"locale":"fa","sura":"063","text":"هنگامی که آنها را می‌بینی، جسم و قیافه آنان تو را در شگفتی فرو می‌برد؛ و اگر سخن بگویند، به سخنانشان گوش فرا می‌دهی؛ اما گویی چوبهای خشکی هستند که به دیوار تکیه داده شده‌اند! هر فریادی از هر جا بلند شود بر ضد خود می‌پندارند؛ آنها دشمنان واقعی تو هستند، پس از آنان بر حذر باش! خداوند آنها را بکشد، چگونه از حق منحرف می‌شوند؟!","translator":"Naser Makarem Shirazi"},{"aya":"005","id":5193,"locale":"fa","sura":"063","text":"هنگامی که به آنان گفته شود: «بیایید تا رسول خدا برای شما استغفار کند!»، سرهای خود را (از روی استهزا و کبر و غرور) تکان می‌دهند؛ و آنها را می‌بینی که از سخنان تو اعراض کرده و تکبر می‌ورزند!","translator":"Naser Makarem Shirazi"},{"aya":"006","id":5194,"locale":"fa","sura":"063","text":"برای آنها تفاوت نمی‌کند، خواه استغفار برایشان کنی یا نکنی، هرگز خداوند آنان را نمی‌بخشد؛ زیرا خداوند قوم فاسق را هدایت نمی‌کند!","translator":"Naser Makarem Shirazi"},{"aya":"007","id":5195,"locale":"fa","sura":"063","text":"آنها کسانی هستند که می‌گویند: «به افرادی که نزد رسول خدا هستند انفاق نکنید تا پراکنده شوند!» (غافل از اینکه) خزاین آسمانها و زمین از آن خداست، ولی منافقان نمی‌فهمند!","translator":"Naser Makarem Shirazi"}],"metadata":{"itemsPerPage":7,"pages":2,"nextPage":"/fa/s063-2.json"}}