{"results":[{"aya":"043","id":1407,"locale":"fa","sura":"010","text":"و گروهی از آنان، به سوی تو می‌نگرند (امّا گویی هیچ نمی‌بینند)! آیا تو می‌توانی نابینایان را هدایت کنی، هر چند نبینند؟!","translator":"Naser Makarem Shirazi"},{"aya":"044","id":1408,"locale":"fa","sura":"010","text":"خداوند هیچ به مردم ستم نمی‌کند؛ ولی این مردمند که به خویشتن ستم می‌کند!","translator":"Naser Makarem Shirazi"},{"aya":"045","id":1409,"locale":"fa","sura":"010","text":"(به یاد آور) روزی را که (خداوند) آنها را جمع (و محشور) می‌سازد؛ آنچنان که (احساس می‌کنند) گویی جز ساعتی از روز، (در دنیا) توقّف نکردند؛ به آن مقدار که یکدیگر را (ببینند و) بشناسند! مسلّماً آنها که لقای خداوند (و روز رستاخیز) را تکذیب کردند، زیان بردند و هدایت نیافتند!","translator":"Naser Makarem Shirazi"},{"aya":"046","id":1410,"locale":"fa","sura":"010","text":"اگر ما، پاره‌ای از مجازاتهایی را که به آنها وعده داده‌ایم، (در حال حیات تو (به تو نشان دهیم، و یا) پیش از آنکه گرفتار عذاب شوند،) تو را از دنیا ببریم، در هر حال، بازگشتشان به سوی ماست؛ سپس خداوند بر آنچه آنها انجام می‌دادند گواه است!","translator":"Naser Makarem Shirazi"},{"aya":"047","id":1411,"locale":"fa","sura":"010","text":"برای هر امّتی، رسولی است؛ هنگامی که رسولشان به سوی آنان بیاید، بعدالت در میان آنها داوری می‌شود؛ و ستمی به آنها نخواهد شد!","translator":"Naser Makarem Shirazi"},{"aya":"048","id":1412,"locale":"fa","sura":"010","text":"و می‌گویند: «اگر راست می‌گوئی، این وعده (مجازات) کی خواهد بود؟»","translator":"Naser Makarem Shirazi"},{"aya":"049","id":1413,"locale":"fa","sura":"010","text":"بگو: «من (حتّی) برای خودم زیان و سودی را مالک نیستم، (تا چه رسد برای شما!) مگر آنچه خدا بخواهد. (این مقدار می‌دانم که) برای هر قوم و ملّتی، سرآمدی است؛ هنگامی که اجل آنها فرا رسد، (و فرمان مجازات یا مرگشان صادر شود،) نه ساعتی تأخیر می‌کنند، و نه پیشی می‌گیرند!","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s010-6.json","nextPage":"/fa/s010-8.json"}}