{"results":[{"aya":"043","id":2834,"locale":"fa","sura":"024","text":"آیا ندیدی که خداوند ابرهایی را به آرامی می‌راند، سپس میان آنها پیوند می‌دهد، و بعد آن را متراکم می‌سازد؟! در این حال، دانه‌های باران را می‌بینی که از لابه‌لای آن خارج می‌شود؛ و از آسمان -از کوه‌هایی که در آن است [=ابرهایی که همچون کوه‌ها انباشته شده‌اند]- دانه‌های تگرگ نازل می‌کند، و هر کس را بخواهد بوسیله آن زیان می‌رساند، و از هر کس بخواهد این زیان را برطرف می‌کند؛ نزدیک است درخشندگی برق آن (ابرها) چشمها را ببرد!","translator":"Naser Makarem Shirazi"},{"aya":"044","id":2835,"locale":"fa","sura":"024","text":"خداوند شب و روز را دگرگون می‌سازد؛ در این عبرتی است برای صاحبان بصیرت!","translator":"Naser Makarem Shirazi"},{"aya":"045","id":2836,"locale":"fa","sura":"024","text":"و خداوند هر جنبنده‌ای را از آبی آفرید؛ گروهی از آنها بر شکم خود راه می‌روند، و گروهی بر دو پای خود، و گروهی بر چهار پا راه می‌روند؛ خداوند هر چه را بخواهد می‌آفریند، زیرا خدا بر همه چیز تواناست!","translator":"Naser Makarem Shirazi"},{"aya":"046","id":2837,"locale":"fa","sura":"024","text":"ما آیات روشنگری نازل کردیم؛ و خدا هر که را بخواهد به صراط مستقیم هدایت می‌کند!","translator":"Naser Makarem Shirazi"},{"aya":"047","id":2838,"locale":"fa","sura":"024","text":"آنها می‌گویند: «به خدا و پیامبر ایمان داریم و اطاعت می‌کنیم!» ولی بعد از این ادّعا، گروهی از آنان رویگردان می‌شوند؛ آنها (در حقیقت) مؤمن نیستند!","translator":"Naser Makarem Shirazi"},{"aya":"048","id":2839,"locale":"fa","sura":"024","text":"و هنگامی که از آنان دعوت شود که بسوی خدا و پیامبرش بیایند تا در میانشان داوری کند، ناگهان گروهی از آنان رویگردان می‌شوند!","translator":"Naser Makarem Shirazi"},{"aya":"049","id":2840,"locale":"fa","sura":"024","text":"ولی اگر حق داشته باشند (و داوری به نفع آنان شود) با سرعت و تسلیم بسوی او می‌آیند!","translator":"Naser Makarem Shirazi"}],"metadata":{"itemsPerPage":7,"pages":10,"previousPage":"/fa/s024-6.json","nextPage":"/fa/s024-8.json"}}