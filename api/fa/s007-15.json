{"results":[{"aya":"099","id":1053,"locale":"fa","sura":"007","text":"آیا آنها خود را از مکر الهی در امان می‌دانند؟! در حالی که جز زیانکاران، خود را از مکر (و مجازات) خدا ایمن نمی‌دانند!","translator":"Naser Makarem Shirazi"},{"aya":"100","id":1054,"locale":"fa","sura":"007","text":"آیا کسانی که وارث روی زمین بعد از صاحبان آن می‌شوند، عبرت نمی‌گیرند که اگر بخواهیم، آنها را نیز به گناهانشان هلاک می‌کنیم، و بر دلهایشان مهر می‌نهیم تا (صدای حق را) نشنوند؟!","translator":"Naser Makarem Shirazi"},{"aya":"101","id":1055,"locale":"fa","sura":"007","text":"اینها، شهرها و آبادیهایی است که قسمتی از اخبار آن را برای تو شرح می‌دهیم؛ پیامبرانشان دلایل روشن برای آنان آوردند؛ (ولی آنها چنان لجوج بودند که) به آنچه قبلاً تکذیب کرده بودند، ایمان نمی‌آوردند! این‌گونه خداوند بر دلهای کافران مهر می‌نهد (و بر اثر لجاجت و ادامه گناه، حس تشخیصشان را سلب می‌کند)!","translator":"Naser Makarem Shirazi"},{"aya":"102","id":1056,"locale":"fa","sura":"007","text":"و بیشتر آنها را بر سر پیمان خود نیافتیم؛ (بلکه) اکثر آنها را فاسق و گنهکار یافتیم!","translator":"Naser Makarem Shirazi"},{"aya":"103","id":1057,"locale":"fa","sura":"007","text":"سپس بدنبال آنها [= پیامبران پیشین‌] موسی را با آیات خویش به سوی فرعون و اطرافیان او فرستادیم؛ اما آنها (با عدم پذیرش)، به آن (آیات) ظلم کردند. ببین عاقبت مفسدان چگونه بود!","translator":"Naser Makarem Shirazi"},{"aya":"104","id":1058,"locale":"fa","sura":"007","text":"و موسی گفت: «ای فرعون! من فرستاده‌ای از سوی پروردگار جهانیانم.","translator":"Naser Makarem Shirazi"},{"aya":"105","id":1059,"locale":"fa","sura":"007","text":"سزاوار است که بر خدا جز حق نگویم. من دلیل روشنی از پروردگارتان برای شما آورده‌ام؛ پس بنی اسرائیل را با من بفرست!»","translator":"Naser Makarem Shirazi"}],"metadata":{"itemsPerPage":7,"pages":30,"previousPage":"/fa/s007-14.json","nextPage":"/fa/s007-16.json"}}