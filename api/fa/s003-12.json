{"results":[{"aya":"078","id":371,"locale":"fa","sura":"003","text":"در میان آنها [= یهود] کسانی هستند که به هنگام تلاوت کتاب (خدا)، زبان خود را چنان می‌گردانند که گمان کنید (آنچه را می‌خوانند،) از کتاب (خدا) است؛ در حالی که از کتاب (خدا) نیست! (و با صراحت) می‌گویند: «آن از طرف خداست!» با اینکه از طرف خدا نیست، و به خدا دروغ می‌بندند در حالی که می‌دانند!","translator":"Naser Makarem Shirazi"},{"aya":"079","id":372,"locale":"fa","sura":"003","text":"برای هیچ بشری سزاوار نیست که خداوند، کتاب آسمانی و حکم و نبوّت به او دهد سپس او به مردم بگوید: «غیر از خدا، مرا پرستش کنید!» بلکه (سزاوار مقام او، این است که بگوید:) مردمی الهی باشید، آن‌گونه که کتاب خدا را می‌آموختید و درس می‌خواندید! (و غیر از خدا را پرستش نکنید!)","translator":"Naser Makarem Shirazi"},{"aya":"080","id":373,"locale":"fa","sura":"003","text":"و نه اینکه به شما دستور دهد که فرشتگان و پیامبران را، پروردگار خود انتخاب کنید. آیا شما را، پس از آنکه مسلمان شدید، به کفر دعوت می‌کند؟!","translator":"Naser Makarem Shirazi"},{"aya":"081","id":374,"locale":"fa","sura":"003","text":"و (به خاطر بیاورید) هنگامی را که خداوند، از پیامبران (و پیروان آنها)، پیمان مؤکّد گرفت، که هرگاه کتاب و دانش به شما دادم، سپس پیامبری به سوی شما آمد که آنچه را با شماست تصدیق می‌کند، به او ایمان بیاورید و او را یاری کنید! سپس (خداوند) به آنها گفت: «آیا به این موضوع، اقرار دارید؟ و بر آن، پیمان مؤکّد بستید؟» گفتند: «(آری) اقرار داریم!» (خداوند به آنها) گفت: «پس گواه باشید! و من نیز با شما از گواهانم.»","translator":"Naser Makarem Shirazi"},{"aya":"082","id":375,"locale":"fa","sura":"003","text":"پس کسی که بعد از این (پیمان محکم)، روی گرداند، فاسق است.","translator":"Naser Makarem Shirazi"},{"aya":"083","id":376,"locale":"fa","sura":"003","text":"آیا آنها غیر از آیین خدا می‌طلبند؟! (آیین او همین اسلام است؛) و تمام کسانی که در آسمانها و زمین هستند، از روی اختیار یا از روی اجبار، در برابرِ (فرمان) او تسلیمند، و همه به سوی او بازگردانده می‌شوند.","translator":"Naser Makarem Shirazi"},{"aya":"084","id":377,"locale":"fa","sura":"003","text":"بگو: «به خدا ایمان آوردیم؛ و (همچنین) به آنچه بر ما و بر ابراهیم و اسماعیل و اسحاق و یعقوب و اسباط نازل گردیده؛ و آنچه به موسی و عیسی و (دیگر) پیامبران، از طرف پروردگارشان داده شده است؛ ما در میان هیچ یک از آنان فرقی نمی‌گذاریم؛ و در برابرِ (فرمان) او تسلیم هستیم.»","translator":"Naser Makarem Shirazi"}],"metadata":{"itemsPerPage":7,"pages":29,"previousPage":"/fa/s003-11.json","nextPage":"/fa/s003-13.json"}}