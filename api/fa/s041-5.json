{"results":[{"aya":"029","id":4247,"locale":"fa","sura":"041","text":"کافران گفتند: «پروردگارا! آنهایی که از جنّ و انس ما را گمراه کردند به ما نشان ده تا زیر پای خود نهیم (و لگدمالشان کنیم) تا از پست ترین مردم باشند!»","translator":"Naser Makarem Shirazi"},{"aya":"030","id":4248,"locale":"fa","sura":"041","text":"به یقین کسانی که گفتند: «پروردگار ما خداوند یگانه است!» سپس استقامت کردند، فرشتگان بر آنان نازل می‌شوند که: «نترسید و غمگین مباشید، و بشارت باد بر شما به آن بهشتی که به شما وعده داده شده است!","translator":"Naser Makarem Shirazi"},{"aya":"031","id":4249,"locale":"fa","sura":"041","text":"ما یاران و مددکاران شما در زندگی دنیا و آخرت هستیم؛ و برای شما هر چه دلتان بخواهد در بهشت فراهم است، و هر چه طلب کنید به شما داده می‌شود!","translator":"Naser Makarem Shirazi"},{"aya":"032","id":4250,"locale":"fa","sura":"041","text":"اینها وسیله پذیرایی از سوی خداوند غفور و رحیم است!»","translator":"Naser Makarem Shirazi"},{"aya":"033","id":4251,"locale":"fa","sura":"041","text":"چه کسی خوش گفتارتر است از آن کس که دعوت به سوی خدا می‌کند و عمل صالح انجام می‌دهد و می‌گوید: «من از مسلمانانم»؟!","translator":"Naser Makarem Shirazi"},{"aya":"034","id":4252,"locale":"fa","sura":"041","text":"هرگز نیکی و بدی یکسان نیست؛ بدی را با نیکی دفع کن، ناگاه (خواهی دید) همان کس که میان تو و او دشمنی است، گویی دوستی گرم و صمیمی است!","translator":"Naser Makarem Shirazi"},{"aya":"035","id":4253,"locale":"fa","sura":"041","text":"امّا جز کسانی که دارای صبر و استقامتند به این مقام نمی‌رسند، و جز کسانی که بهره عظیمی (از ایمان و تقوا) دارند به آن نایل نمی‌گردند!","translator":"Naser Makarem Shirazi"}],"metadata":{"itemsPerPage":7,"pages":8,"previousPage":"/fa/s041-4.json","nextPage":"/fa/s041-6.json"}}