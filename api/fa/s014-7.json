{"results":[{"aya":"043","id":1793,"locale":"fa","sura":"014","text":"گردنها را کشیده، سرها را به آسمان بلندکرده، حتّی پلک چشمهایشان از حرکت بازمی‌ماند؛ (زیرا به هر طرف نگاه کنند، آثار عذاب آشکار است!) و (در این حال) دلهایشان (فرومی‌ریزد؛ و از اندیشه و امید،) خالی می‌گردد!","translator":"Naser Makarem Shirazi"},{"aya":"044","id":1794,"locale":"fa","sura":"014","text":"و مردم را از روزی که عذاب الهی به سراغشان می‌آید، بترسان! آن روز که ظالمان می‌گویند: «پروردگارا! مدّت کوتاهی ما را مهلت ده، تا دعوت تو را بپذیریم و از پیامبران پیروی کنیم!» (امّا پاسخ می‌شنوند که:) مگر قبلاً سوگند یاد نکرده بودید که زوال و فنایی برای شما نیست؟!","translator":"Naser Makarem Shirazi"},{"aya":"045","id":1795,"locale":"fa","sura":"014","text":"(آری شما بودید که) در منازل (و کاخهای) کسانی که به خویشتن ستم کردند، ساکن شدید؛ و برای شما آشکار شد چگونه با آنان رفتار کردیم؛ و برای شما، مثلها (از سرگذشت پیشینیان) زدیم (باز هم بیدار نشدید)!","translator":"Naser Makarem Shirazi"},{"aya":"046","id":1796,"locale":"fa","sura":"014","text":"آنها نهایت مکر (و نیرنگ) خود را به کار زدند؛ و همه مکرها (و توطئه‌هایشان) نزد خدا آشکار است، هر چند مکرشان چنان باشد که کوه‌ها را از جا برکند!","translator":"Naser Makarem Shirazi"},{"aya":"047","id":1797,"locale":"fa","sura":"014","text":"پس گمان مبر که خدا وعده‌ای را که به پیامبرانش داده، تخلّف کند! چرا که خداوند قادر و انتقام گیرنده است.","translator":"Naser Makarem Shirazi"},{"aya":"048","id":1798,"locale":"fa","sura":"014","text":"در آن روز که این زمین به زمین دیگر، و آسمانها (به آسمانهای دیگری) مبدل می‌شود، و آنان در پیشگاه خداوند واحد قهار ظاهر می‌گردند!","translator":"Naser Makarem Shirazi"},{"aya":"049","id":1799,"locale":"fa","sura":"014","text":"و در آن روز، مجرمان را با هم در غل و زنجیر می‌بینی! (که دستها و گردنهایشان را به هم بسته است!)","translator":"Naser Makarem Shirazi"}],"metadata":{"itemsPerPage":7,"pages":8,"previousPage":"/fa/s014-6.json","nextPage":"/fa/s014-8.json"}}