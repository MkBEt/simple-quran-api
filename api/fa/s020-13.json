{"results":[{"aya":"085","id":2433,"locale":"fa","sura":"020","text":"فرمود: «ما قوم تو را بعد از تو، آزمودیم و سامری آنها را گمراه ساخت!»","translator":"Naser Makarem Shirazi"},{"aya":"086","id":2434,"locale":"fa","sura":"020","text":"موسی خشمگین و اندوهناک به سوی قوم خود بازگشت و گفت: «ای قوم من! مگر پروردگارتان وعده نیکویی به شما نداد؟! آیا مدّت جدایی من از شما به طول انجامید، یا می‌خواستید غضب پروردگارتان بر شما نازل شود که با وعده من مخالفت کردید؟!»","translator":"Naser Makarem Shirazi"},{"aya":"087","id":2435,"locale":"fa","sura":"020","text":"گفتند: «ما به میل و اراده خود از وعده تو تخلّف نکردیم؛ بلکه مقداری از زیورهای قوم را که با خود داشتیم افکندیم!» و سامری اینچنین القا کرد...","translator":"Naser Makarem Shirazi"},{"aya":"088","id":2436,"locale":"fa","sura":"020","text":"و برای آنان مجسّمه گوساله‌ای که صدایی همچون صدای گوساله (واقعی) داشت پدید آورد؛ و (به یکدیگر) گفتند: «این خدای شما، و خدای موسی است!» و او فراموش کرد (پیمانی را که با خدا بسته بود)!","translator":"Naser Makarem Shirazi"},{"aya":"089","id":2437,"locale":"fa","sura":"020","text":"آیا نمی‌بینند که (این گوساله) هیچ پاسخی به آنان نمی‌دهد، و مالک هیچ گونه سود و زیانی برای آنها نیست؟!","translator":"Naser Makarem Shirazi"},{"aya":"090","id":2438,"locale":"fa","sura":"020","text":"و پیش از آن، هارون به آنها گفته بود: «ای قوم من! شما به این وسیله مورد آزمایش قرار گرفته‌اید! پروردگار شما خداوند رحمان است! پس، از من پیروی کنید، و فرمانم را اطاعت نمایید!»","translator":"Naser Makarem Shirazi"},{"aya":"091","id":2439,"locale":"fa","sura":"020","text":"ولی آنها گفتند: «ما همچنان گرد آن می‌گردیم (و به پرستش گوساله ادامه می‌دهیم) تا موسی به سوی ما بازگردد!»","translator":"Naser Makarem Shirazi"}],"metadata":{"itemsPerPage":7,"pages":20,"previousPage":"/fa/s020-12.json","nextPage":"/fa/s020-14.json"}}