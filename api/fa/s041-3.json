{"results":[{"aya":"015","id":4233,"locale":"fa","sura":"041","text":"امّا قوم عاد بناحق در زمین تکبّر ورزیدند و گفتند: «چه کسی از ما نیرومندتر است؟!» آیا نمی‌دانستند خداوندی که آنان را آفریده از آنها قویتر است؟ و (به خاطر این پندار) پیوسته آیات ما را انکار می‌کردند.","translator":"Naser Makarem Shirazi"},{"aya":"016","id":4234,"locale":"fa","sura":"041","text":"سرانجام تندبادی شدید و هول‌انگیز و سرد و سخت در روزهایی شوم و پرغبار بر آنها فرستادیم تا عذاب خوارکننده را در زندگی دنیا به آنها بچشانیم؛ و عذاب آخرت از آن هم خوارکننده‌تر است، و (از هیچ طرف) یاری نمی‌شوند!","translator":"Naser Makarem Shirazi"},{"aya":"017","id":4235,"locale":"fa","sura":"041","text":"امّا ثمود را هدایت کردیم، ولی آنها نابینایی را بر هدایت ترجیح دادند؛ به همین جهت صاعقه -آن عذاب خوارکننده- به خاطر اعمالی که انجام می‌دادند آنها را فروگرفت!","translator":"Naser Makarem Shirazi"},{"aya":"018","id":4236,"locale":"fa","sura":"041","text":"و کسانی را که ایمان آوردند و پرهیزگار بودند نجات بخشیدیم!","translator":"Naser Makarem Shirazi"},{"aya":"019","id":4237,"locale":"fa","sura":"041","text":"به خاطر بیاورید روزی را که دشمنان خدا را جمع کرده به سوی دوزخ می‌برند، و صفوف پیشین را نگه می‌دارند (تا صفهای بعد به آنها ملحق شوند!)","translator":"Naser Makarem Shirazi"},{"aya":"020","id":4238,"locale":"fa","sura":"041","text":"وقتی به آن می‌رسند، گوشها و چشمها و پوستهای تنشان به آنچه می‌کردند گواهی می‌دهند.","translator":"Naser Makarem Shirazi"},{"aya":"021","id":4239,"locale":"fa","sura":"041","text":"آنها به پوستهای تنشان می‌گویند: «چرا بر ضدّ ما گواهی دادید؟!» آنها جواب می‌دهند: «همان خدایی که هر موجودی را به نطق درآورده ما را گویا ساخته؛ و او شما را نخستین بار آفرید، و بازگشتتان بسوی اوست!","translator":"Naser Makarem Shirazi"}],"metadata":{"itemsPerPage":7,"pages":8,"previousPage":"/fa/s041-2.json","nextPage":"/fa/s041-4.json"}}