{"results":[{"aya":"078","id":3330,"locale":"fa","sura":"028","text":"(قارون) گفت: «این ثروت را بوسیله دانشی که نزد من است به دست آورده‌ام!» آیا او نمی‌دانست که خداوند اقوامی را پیش از او هلاک کرد که نیرومندتر و ثروتمندتر از او بودند؟! (و هنگامی که عذاب الهی فرا رسد،) مجرمان از گناهانشان سؤال نمی‌شوند.","translator":"Naser Makarem Shirazi"},{"aya":"079","id":3331,"locale":"fa","sura":"028","text":"(روزی قارون) با تمام زینت خود در برابر قومش ظاهر شد، آنها که خواهان زندگی دنیا بودند گفتند: «ای کاش همانند آنچه به قارون داده شده است ما نیز داشتیم! به راستی که او بهره عظیمی دارد!»","translator":"Naser Makarem Shirazi"},{"aya":"080","id":3332,"locale":"fa","sura":"028","text":"اما کسانی که علم و دانش به آنها داده شده بود گفتند: «وای بر شما ثواب الهی برای کسانی که ایمان آورده‌اند و عمل صالح انجام می‌دهند بهتر است، اما جز صابران آن را دریافت نمی‌کنند.»","translator":"Naser Makarem Shirazi"},{"aya":"081","id":3333,"locale":"fa","sura":"028","text":"سپس ما، او و خانه‌اش را در زمین فرو بردیم، و گروهی نداشت که او را در برابر عذاب الهی یاری کنند، و خود نیز نمی‌توانست خویشتن را یاری دهد.","translator":"Naser Makarem Shirazi"},{"aya":"082","id":3334,"locale":"fa","sura":"028","text":"و آنها که دیروز آرزو می‌کردند بجای او باشند (هنگامی که این صحنه را دیدند) گفتند: «وای بر ما! گویی خدا روزی را بر هر کس از بندگانش بخواهد گسترش می‌دهد یا تنگ می‌گیرد! اگر خدا بر ما منت ننهاده بود، ما را نیز به قعر زمین فرو می برد! ای وای گویی کافران هرگز رستگار نمی‌شوند!","translator":"Naser Makarem Shirazi"},{"aya":"083","id":3335,"locale":"fa","sura":"028","text":"(آری،) این سرای آخرت را (تنها) برای کسانی قرارمی‌دهیم که اراده برتری‌جویی در زمین و فساد را ندارند؛ و عاقبت نیک برای پرهیزگاران است!","translator":"Naser Makarem Shirazi"},{"aya":"084","id":3336,"locale":"fa","sura":"028","text":"کسی که کار نیکی انجام دهد، برای او پاداشی بهتر از آن است؛ و به کسانی که کارهای بد انجام دهند، مجازات بدکاران جز (به مقدار) اعمالشان نخواهد بود.","translator":"Naser Makarem Shirazi"}],"metadata":{"itemsPerPage":7,"pages":13,"previousPage":"/fa/s028-11.json","nextPage":"/fa/s028-13.json"}}