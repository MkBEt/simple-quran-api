{"results":[{"aya":"022","id":3431,"locale":"fa","sura":"030","text":"و از آیات او آفرینش آسمانها و زمین، و تفاوت زبانها و رنگهای شماست؛ در این نشانه‌هایی است برای عالمان!","translator":"Naser Makarem Shirazi"},{"aya":"023","id":3432,"locale":"fa","sura":"030","text":"و از نشانه‌های او خواب شما در شب و روز است و تلاش و کوششتان برای بهره‌گیری از فضل پروردگار (و تأمین معاش)؛ در این امور نشانه‌هایی است برای آنان که گوش شنوا دارند!","translator":"Naser Makarem Shirazi"},{"aya":"024","id":3433,"locale":"fa","sura":"030","text":"و از آیات او این است که برق و رعد را به شما نشان می‌دهد که هم مایه ترس و هم امید است (ترس از صاعقه، و امید به نزول باران)، و از آسمان آبی فرو می‌فرستد که زمین را بعد از مردنش بوسیله آن زنده می‌کند؛ در این نشانه‌هایی است برای جمعیّتی که می‌اندیشند!","translator":"Naser Makarem Shirazi"},{"aya":"025","id":3434,"locale":"fa","sura":"030","text":"و از آیات او این است که آسمان و زمین به فرمان او برپاست؛ سپس هنگامی که شما را (در قیامت) از زمین فراخواند، ناگهان همه خارج می‌شوید (و در صحنه محشر حضور می‌یابید)!","translator":"Naser Makarem Shirazi"},{"aya":"026","id":3435,"locale":"fa","sura":"030","text":"و از آن اوست تمام کسانی که در آسمانها و زمین‌اند و همگی در برابر او خاضع و مطیع‌اند!","translator":"Naser Makarem Shirazi"},{"aya":"027","id":3436,"locale":"fa","sura":"030","text":"او کسی است که آفرینش را آغاز می‌کند، سپس آن را بازمی‌گرداند، و این کار برای او آسانتر می‌باشد؛ و برای اوست توصیف برتر در آسمانها و زمین؛ و اوست توانمند و حکیم!","translator":"Naser Makarem Shirazi"},{"aya":"028","id":3437,"locale":"fa","sura":"030","text":"خداوند مثالی از خودتان، برای شما زده است: آیا (اگر مملوک و برده‌ای داشته باشید)، این برده‌های شما هرگز در روزیهایی که به شما داده‌ایم شریک شما می‌باشند؛ آنچنان که هر دو مساوی بوده و از تصرّف مستقل و بدون اجازه آنان بیم داشته باشید، آن گونه که در مورد شرکای آزاد خود بیم دارید؟! اینچنین آیات خود را برای کسانی که تعقّل می‌کنند شرح می‌دهیم.","translator":"Naser Makarem Shirazi"}],"metadata":{"itemsPerPage":7,"pages":9,"previousPage":"/fa/s030-3.json","nextPage":"/fa/s030-5.json"}}