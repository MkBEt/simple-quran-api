{"results":[{"aya":"022","id":2162,"locale":"fa","sura":"018","text":"گروهی خواهند گفت: «آنها سه نفر بودند، که چهارمین آنها سگشان بود!» و گروهی می‌گویند: «پنچ نفر بودند، که ششمین آنها سگشان بود.» -همه اینها سخنانی بی‌دلیل است- و گروهی می‌گویند: «آنها هفت نفر بودند، و هشتمین آنها سگشان بود.» بگو: «پروردگار من از تعدادشان آگاهتر است!» جز گروه کمی، تعداد آنها را نمی‌دانند. پس درباره آنان جز با دلیل سخن مگو؛ و از هیچ کس درباره آنها سؤال مکن!","translator":"Naser Makarem Shirazi"},{"aya":"023","id":2163,"locale":"fa","sura":"018","text":"و هرگز در مورد کاری نگو: «من فردا آن را انجام می‌دهم»...","translator":"Naser Makarem Shirazi"},{"aya":"024","id":2164,"locale":"fa","sura":"018","text":"مگر اینکه خدا بخواهد! و هرگاه فراموش کردی، (جبران کن) و پروردگارت را به خاطر بیاور؛ و بگو: «امیدوارم که پروردگارم مرا به راهی روشنتر از این هدایت کند!»","translator":"Naser Makarem Shirazi"},{"aya":"025","id":2165,"locale":"fa","sura":"018","text":"آنها در غارشان سیصد سال درنگ کردند، و نه سال (نیز) بر آن افزودند.","translator":"Naser Makarem Shirazi"},{"aya":"026","id":2166,"locale":"fa","sura":"018","text":"بگو: «خداوند از مدّت توقفشان آگاهتر است؛ غیب آسمانها و زمین از آن اوست! راستی چه بینا و شنواست! آنها هیچ ولیّ و سرپرستی جز او ندارند! و او هیچ کس را در حکم خود شرکت نمی‌دهد!»","translator":"Naser Makarem Shirazi"},{"aya":"027","id":2167,"locale":"fa","sura":"018","text":"آنچه را از کتاب پروردگارت به تو وحی شده تلاوت کن! هیچ چیز سخنان او را دگرگون نمی‌سازد؛ و هرگز پناهگاهی جز او نمی‌یابی!","translator":"Naser Makarem Shirazi"},{"aya":"028","id":2168,"locale":"fa","sura":"018","text":"با کسانی باش که پروردگار خود را صبح و عصر می‌خوانند، و تنها رضای او را می‌طلبند! و هرگز بخاطر زیورهای دنیا، چشمان خود را از آنها برمگیر! و از کسانی که قلبشان را از یاد خود غافل ساختیم اطاعت مکن! همانها که از هوای نفس پیروی کردند، و کارهایشان افراطی است.","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s018-3.json","nextPage":"/fa/s018-5.json"}}