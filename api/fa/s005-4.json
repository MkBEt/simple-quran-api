{"results":[{"aya":"022","id":691,"locale":"fa","sura":"005","text":"گفتند: «ای موسی! در آن (سرزمین)، جمعیّتی (نیرومند و) ستمگرند؛ و ما هرگز وارد آن نمی‌شویم تا آنها از آن خارج شوند؛ اگر آنها از آن خارج شوند، ما وارد خواهیم شد!»","translator":"Naser Makarem Shirazi"},{"aya":"023","id":692,"locale":"fa","sura":"005","text":"(ولی) دو نفر از مردانی که از خدا می‌ترسیدند، و خداوند به آنها، نعمت (عقل و ایمان و شهامت) داده بود، گفتند: «شما وارد دروازه شهر آنان شوید! هنگامی که وارد شدید، پیروز خواهید شد. و بر خدا توکل کنید اگر ایمان دارید!»","translator":"Naser Makarem Shirazi"},{"aya":"024","id":693,"locale":"fa","sura":"005","text":"(بنی اسرائیل) گفتند: «ای موسی! تا آنها در آنجا هستند، ما هرگز وارد نخواهیم شد! تو و پروردگارت بروید و (با آنان) بجنگید، ما همینجا نشسته‌ایم»!","translator":"Naser Makarem Shirazi"},{"aya":"025","id":694,"locale":"fa","sura":"005","text":"(موسی) گفت: «پروردگارا! من تنها اختیار خودم و برادرم را دارم، میان ما و این جمعیّت گنهکار، جدایی بیفکن!»","translator":"Naser Makarem Shirazi"},{"aya":"026","id":695,"locale":"fa","sura":"005","text":"خداوند (به موسی) فرمود: «این سرزمین (مقدس)، تا چهل سال بر آنها ممنوع است (و به آن نخواهند رسید)؛ پیوسته در زمین (در این بیابان)، سرگردان خواهند بود؛ و در باره (سرنوشت) این جمعیّت گنهکار، غمگین مباش!»","translator":"Naser Makarem Shirazi"},{"aya":"027","id":696,"locale":"fa","sura":"005","text":"و داستان دو فرزند آدم را بحقّ بر آنها بخوان: هنگامی که هر کدام، کاری برای تقرّب (به پروردگار) انجام دادند؛ امّا از یکی پذیرفته شد، و از دیگری پذیرفته نشد؛ (برادری که عملش مردود شده بود، به برادر دیگر) گفت: «به خدا سوگند تو را خواهم کشت!» (برادر دیگر) گفت: «(من چه گناهی دارم؟ زیرا) خدا، تنها از پرهیزگاران می‌پذیرد!","translator":"Naser Makarem Shirazi"},{"aya":"028","id":697,"locale":"fa","sura":"005","text":"اگر تو برای کشتن من، دست دراز کنی، من هرگز به قتل تو دست نمی‌گشایم، چون از پروردگار جهانیان می‌ترسم!","translator":"Naser Makarem Shirazi"}],"metadata":{"itemsPerPage":7,"pages":18,"previousPage":"/fa/s005-3.json","nextPage":"/fa/s005-5.json"}}