{"results":[{"aya":"015","id":3267,"locale":"fa","sura":"028","text":"او به هنگامی که اهل شهر در غفلت بودند وارد شهر شد؛ ناگهان دو مرد را دید که به جنگ و نزاع مشغولند؛ یکی از پیروان او بود (و از بنی اسرائیل)، و دیگری از دشمنانش، آن که از پیروان او بود در برابر دشمنش از وی تقاضای کمک نمود؛ موسی مشت محکمی بر سینه او زد و کار او را ساخت (و بر زمین افتاد و مرد)؛ موسی گفت: «این (نزاع شما) از عمل شیطان بود، که او دشمن و گمراه‌کننده آشکاری است»","translator":"Naser Makarem Shirazi"},{"aya":"016","id":3268,"locale":"fa","sura":"028","text":"(سپس) عرض کرد: «پروردگارا! من به خویشتن ستم کردم؛ مرا ببخش!» خداوند او را بخشید، که او غفور و رحیم است!","translator":"Naser Makarem Shirazi"},{"aya":"017","id":3269,"locale":"fa","sura":"028","text":"عرض کرد: «پروردگارا! بشکرانه نعمتی که به من دادی، هرگز پشتیبان مجرمان نخواهم بود!»","translator":"Naser Makarem Shirazi"},{"aya":"018","id":3270,"locale":"fa","sura":"028","text":"موسی در شهر ترسان بود و هر لحظه در انتظار حادثه‌ای (و در جستجوی اخبار)؛ ناگهان دید همان کسی که دیروز از او یاری طلبیده بود فریاد می‌زند و از او کمک می‌خواهد، موسی به او گفت: «تو آشکارا انسان (ماجراجو و) گمراهی هستی!»","translator":"Naser Makarem Shirazi"},{"aya":"019","id":3271,"locale":"fa","sura":"028","text":"و هنگامی که خواست با کسی که دشمن هر دوی آنها بود درگیر شود و با قدرت مانع او گردد، (فریادش بلند شد،) گفت: «ای موسی می‌خواهی! مرا بکشی همان گونه که دیروز انسانی را کشتی؟! تو فقط می‌خواهی جبّاری در روی زمین باشی، و نمی‌خواهی از مصلحان باشی!»","translator":"Naser Makarem Shirazi"},{"aya":"020","id":3272,"locale":"fa","sura":"028","text":"(در این هنگام) مردی با سرعت از دورترین نقطه شهر [= مرکز فرعونیان‌] آمد و گفت: «ای موسی! این جمعیّت برای کشتن تو به مشورت نشسته‌اند؛ فوراً از شهر خارج شو، که من از خیرخواهان توام!»","translator":"Naser Makarem Shirazi"},{"aya":"021","id":3273,"locale":"fa","sura":"028","text":"موسی از شهر خارج شد در حالی که ترسان بود و هر لحظه در انتظار حادثه‌ای؛ عرض کرد: «پروردگارا! مرا از این قوم ظالم رهایی بخش!»","translator":"Naser Makarem Shirazi"}],"metadata":{"itemsPerPage":7,"pages":13,"previousPage":"/fa/s028-2.json","nextPage":"/fa/s028-4.json"}}