{"results":[{"aya":"036","id":825,"locale":"fa","sura":"006","text":"تنها کسانی (دعوت تو را) می‌پذیرند که گوش شنوا دارند؛ امّا مردگان (و آنها که روح انسانی را از دست داده‌اند، ایمان نمی‌آورند؛ و) خدا آنها را (در قیامت) برمی‌انگیزد؛ سپس به سوی او، بازمی‌گردند.","translator":"Naser Makarem Shirazi"},{"aya":"037","id":826,"locale":"fa","sura":"006","text":"و گفتند: «چرا نشانه (و معجزه‌ای) از طرف پروردگارش بر او نازل نمی‌شود؟!» بگو: «خداوند، قادر است که نشانه‌ای نازل کند؛ ولی بیشتر آنها نمی‌دانند!»","translator":"Naser Makarem Shirazi"},{"aya":"038","id":827,"locale":"fa","sura":"006","text":"هیچ جنبنده‌ای در زمین، و هیچ پرنده‌ای که با دو بال خود پرواز می‌کند، نیست مگر اینکه امتهایی همانند شما هستند. ما هیچ چیز را در این کتاب، فرو گذار نکردیم؛ سپس همگی به سوی پروردگارشان محشور می‌گردند.","translator":"Naser Makarem Shirazi"},{"aya":"039","id":828,"locale":"fa","sura":"006","text":"آنها که آیات ما را تکذیب کردند، کرها و لالهایی هستند که در تاریکیها قرار دارند. هر کس را خدا بخواهد (و مستحق باشد،) گمراه می‌کند؛ و هر کس را بخواهد (و شایسته بداند،) بر راه راست قرار خواهد داد.","translator":"Naser Makarem Shirazi"},{"aya":"040","id":829,"locale":"fa","sura":"006","text":"بگو: «به من خبر دهید اگر عذاب پروردگار به سراغ شما آید، یا رستاخیز برپا شود، آیا (برای حل مشکلات خود،) غیر خدا را می‌خوانید اگر راست می‌گویید؟!»","translator":"Naser Makarem Shirazi"},{"aya":"041","id":830,"locale":"fa","sura":"006","text":"(نه،) بلکه تنها او را می‌خوانید! و او اگر بخواهد، مشکلی را که بخاطر آن او را خوانده‌اید، برطرف می‌سازد؛ و آنچه را (امروز) همتای خدا قرارمی‌دهید، (در آن روز) فراموش خواهید کرد.","translator":"Naser Makarem Shirazi"},{"aya":"042","id":831,"locale":"fa","sura":"006","text":"ما به سوی امتهایی که پیش از تو بودند، (پیامبرانی) فرستادیم؛ (و هنگامی که با این پیامبران به مخالفت برخاستند،) آنها را با شدّت و رنج و ناراحتی مواجه ساختیم؛ شاید (بیدار شوند و در برابر حق،) خضوع کنند و تسلیم گردند!","translator":"Naser Makarem Shirazi"}],"metadata":{"itemsPerPage":7,"pages":24,"previousPage":"/fa/s006-5.json","nextPage":"/fa/s006-7.json"}}