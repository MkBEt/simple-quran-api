{"results":[{"aya":"099","id":768,"locale":"fa","sura":"005","text":"پیامبر وظیفه‌ای جز رسانیدن پیام (الهی) ندارد؛ (و مسؤول اعمال شما نیست). و خداوند آنچه را آشکار، و آنچه را پنهان می‌دارید می‌داند.","translator":"Naser Makarem Shirazi"},{"aya":"100","id":769,"locale":"fa","sura":"005","text":"بگو: «(هیچ‌گاه) ناپاک و پاک مساوی نیستند؛ هر چند فزونی ناپاکها، تو را به شگفتی اندازد! از (مخالفت) خدا بپرهیزید ای صاحبان خرد، شاید رستگار شوید!","translator":"Naser Makarem Shirazi"},{"aya":"101","id":770,"locale":"fa","sura":"005","text":"ای کسانی که ایمان آورده‌اید! از چیزهایی نپرسید که اگر برای شما آشکار گردد، شما را ناراحت می‌کند! و اگر به هنگام نزول قرآن، از آنها سؤال کنید، برای شما آشکار می‌شود؛ خداوند آنها را بخشیده (و نادیده گرفته) است. و خداوند، آمرزنده و بردبار است.","translator":"Naser Makarem Shirazi"},{"aya":"102","id":771,"locale":"fa","sura":"005","text":"جمعی از پیشینیان شما، از آن سئوال کردند؛ و سپس با آن به مخالفت برخاستند. (ممکن است شما هم چنین سرنوشتی پیدا کنید.)","translator":"Naser Makarem Shirazi"},{"aya":"103","id":772,"locale":"fa","sura":"005","text":"خداوند هیچ‌گونه «بحیره» و «سائبه» و «وصیله» و «حام» قرار نداده است [اشاره به چهار نوع از حیوانات اهلی است که در زمان جاهلیت، استفاده از آنها را بعللی حرام می‌دانستند؛ و این بدعت، در اسلام ممنوع شد.] ولی کسانی که کافر شدند، بر خدا دروغ می‌بندند؛ و بیشتر آنها نمی‌فهمند!","translator":"Naser Makarem Shirazi"},{"aya":"104","id":773,"locale":"fa","sura":"005","text":"و هنگامی که به آنها گفته شود: «به سوی آنچه خدا نازل کرده، و به سوی پیامبر بیایید!»، می‌گویند: «آنچه از پدران خود یافته‌ایم، ما را بس است!»؛ آیا اگر پدران آنها چیزی نمی‌دانستند، و هدایت نیافته بودند (باز از آنها پیروی می‌کنند)؟!","translator":"Naser Makarem Shirazi"},{"aya":"105","id":774,"locale":"fa","sura":"005","text":"ای کسانی که ایمان آورده‌اید! مراقب خود باشید! اگر شما هدایت یافته‌اید، گمراهی کسانی که گمراه شده‌اند، به شما زیانی نمی‌رساند. بازگشت همه شما به سوی خداست؛ و شما را از آنچه عمل می‌کردید، آگاه می‌سازد.","translator":"Naser Makarem Shirazi"}],"metadata":{"itemsPerPage":7,"pages":18,"previousPage":"/fa/s005-14.json","nextPage":"/fa/s005-16.json"}}