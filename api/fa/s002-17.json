{"results":[{"aya":"113","id":120,"locale":"fa","sura":"002","text":"یهودیان گفتند: «مسیحیان هیچ موقعیتی (نزد خدا) ندارند»، و مسیحیان نیز گفتند: «یهودیان هیچ موقعیتی ندارند (و بر باطلند)»؛ در حالی که هر دو دسته، کتاب آسمانی را می‌خوانند (و باید از این گونه تعصبها برکنار باشند) افراد نادان (دیگر، همچون مشرکان) نیز، سخنی همانند سخن آنها داشتند! خداوند، روز قیامت، در باره آنچه در آن اختلاف داشتند، داوری می‌کند.","translator":"Naser Makarem Shirazi"},{"aya":"114","id":121,"locale":"fa","sura":"002","text":"کیست ستمکارتر از آن کس که از بردن نام خدا در مساجد او جلوگیری کرد و سعی در ویرانی آنها نمود؟! شایسته نیست آنان، جز با ترس و وحشت، وارد این (کانونهای عبادت) شوند. بهره آنها در دنیا (فقط) رسوایی است و در سرای دیگر، عذاب عظیم (الهی)!!","translator":"Naser Makarem Shirazi"},{"aya":"115","id":122,"locale":"fa","sura":"002","text":"مشرق و مغرب، از آن خداست! و به هر سو رو کنید، خدا آنجاست! خداوند بی‌نیاز و داناست!","translator":"Naser Makarem Shirazi"},{"aya":"116","id":123,"locale":"fa","sura":"002","text":"و (یهود و نصاری و مشرکان) گفتند: «خداوند، فرزندی برای خود انتخاب کرده است»! -منزه است او- بلکه آنچه در آسمانها و زمین است، از آن اوست؛ و همه در برابر او خاضعند!","translator":"Naser Makarem Shirazi"},{"aya":"117","id":124,"locale":"fa","sura":"002","text":"هستی بخش آسمانها و زمین اوست! و هنگامی که فرمان وجود چیزی را صادر کند، تنها می‌گوید: «موجود باش!» و آن، فوری موجود می‌شود.","translator":"Naser Makarem Shirazi"},{"aya":"118","id":125,"locale":"fa","sura":"002","text":"افراد ناآگاه گفتند: «چرا خدا با ما سخن نمی‌گوید؟! و یا چرا آیه و نشانه‌ای برای خود ما نمی‌آید؟!» پیشینیان آنها نیز، همین گونه سخن می‌گفتند؛ دلها و افکارشان مشابه یکدیگر است؛ ولی ما (به اندازه کافی) آیات و نشانه‌ها را برای اهل یقین (و حقیقت‌جویان) روشن ساخته‌ایم.","translator":"Naser Makarem Shirazi"},{"aya":"119","id":126,"locale":"fa","sura":"002","text":"ما تو را به حق، برای بشارت و بیم دادن (مردم جهان) فرستادیم؛ و تو مسئول (گمراهی) دوزخیان (پس از ابلاغ رسالت) نیستی!","translator":"Naser Makarem Shirazi"}],"metadata":{"itemsPerPage":7,"pages":41,"previousPage":"/fa/s002-16.json","nextPage":"/fa/s002-18.json"}}