{"results":[{"aya":"008","id":5207,"locale":"fa","sura":"064","text":"حال که چنین است، به خدا و رسول او و نوری که نازل کرده‌ایم ایمان بیاورید؛ و بدانید خدا به آنچه انجام می‌دهید آگاه است!","translator":"Naser Makarem Shirazi"},{"aya":"009","id":5208,"locale":"fa","sura":"064","text":"این در زمانی خواهد بود که همه شما را در روز اجتماع [= روز رستاخیز] گردآوری می‌کند؛ آن روز روز تغابن است (روز احساس خسارت و پشیمانی)! و هر کس به خدا ایمان بیاورد و عمل صالح انجام دهد، گناهان او را می‌بخشد و او را در باغهایی از بهشت که نهرها از زیر درختانش جاری است وارد می‌کند، جاودانه در آن می مانند؛ و این پیروزی بزرگ است!","translator":"Naser Makarem Shirazi"},{"aya":"010","id":5209,"locale":"fa","sura":"064","text":"اما کسانی که کافر شدند و آیات ما را تکذیب کردند اصحاب دوزخند، جاودانه در آن می‌مانند، و (سرانجام آنها) سرانجام بدی است!","translator":"Naser Makarem Shirazi"},{"aya":"011","id":5210,"locale":"fa","sura":"064","text":"هیچ مصیبتی رخ نمی‌دهد مگر به اذن خدا! و هر کس به خدا ایمان آورد، خداوند قلبش را هدایت می‌کند؛ و خدا به هر چیز داناست!","translator":"Naser Makarem Shirazi"},{"aya":"012","id":5211,"locale":"fa","sura":"064","text":"اطاعت کنید خدا را، و اطاعت کنید پیامبر را؛ و اگر روی‌گردان شوید، رسول ما جز ابلاغ آشکار وظیفه‌ای ندارد!","translator":"Naser Makarem Shirazi"},{"aya":"013","id":5212,"locale":"fa","sura":"064","text":"خداوند کسی است که هیچ معبودی جز او نیست، و مؤمنان باید فقط بر او توکل کنند!","translator":"Naser Makarem Shirazi"},{"aya":"014","id":5213,"locale":"fa","sura":"064","text":"ای کسانی که ایمان آورده‌اید! بعضی از همسران و فرزندانتان دشمنان شما هستند، از آنها برحذر باشید؛ و اگر عفو کنید و چشم بپوشید و ببخشید، (خدا شما را می‌بخشد)؛ چرا که خداوند بخشنده و مهربان است!","translator":"Naser Makarem Shirazi"}],"metadata":{"itemsPerPage":7,"pages":3,"previousPage":"/fa/s064.json","nextPage":"/fa/s064-3.json"}}