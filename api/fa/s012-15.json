{"results":[{"aya":"099","id":1695,"locale":"fa","sura":"012","text":"و هنگامی که بر یوسف وارد شدند، او پدر و مادر خود را در آغوش گرفت، و گفت: «همگی داخل مصر شوید، که انشاء الله در امن و امان خواهید بود!»","translator":"Naser Makarem Shirazi"},{"aya":"100","id":1696,"locale":"fa","sura":"012","text":"و پدر و مادر خود را بر تخت نشاند؛ و همگی بخاطر او به سجده افتادند؛ و گفت: «پدر! این تعبیر خوابی است که قبلاً دیدم؛ پروردگارم آن را حقّ قرار داد! و او به من نیکی کرد هنگامی که مرا از زندان بیرون آورد، و شما را از آن بیابان (به اینجا) آورد بعد از آنکه شیطان، میان من و برادرانم فساد کرد. پروردگارم نسبت به آنچه می‌خواهد (و شایسته می‌داند،) صاحب لطف است؛ چرا که او دانا و حکیم است!","translator":"Naser Makarem Shirazi"},{"aya":"101","id":1697,"locale":"fa","sura":"012","text":"پروردگارا! بخشی (عظیم) از حکومت به من بخشیدی، و مرا از علم تعبیر خوابها آگاه ساختی! ای آفریننده آسمانها و زمین! تو ولیّ و سرپرست من در دنیا و آخرت هستی، مرا مسلمان بمیران؛ و به صالحان ملحق فرما!»","translator":"Naser Makarem Shirazi"},{"aya":"102","id":1698,"locale":"fa","sura":"012","text":"این از خبرهای غیب است که به تو وحی می‌فرستیم! تو (هرگز) نزد آنها نبودی هنگامی که تصمیم می‌گرفتند و نقشه می‌کشیدند!","translator":"Naser Makarem Shirazi"},{"aya":"103","id":1699,"locale":"fa","sura":"012","text":"و بیشتر مردم، هر چند اصرار داشته باشی، ایمان نمی‌آورند!","translator":"Naser Makarem Shirazi"},{"aya":"104","id":1700,"locale":"fa","sura":"012","text":"و تو (هرگز) از آنها پاداشی نمی‌طلبی؛ آن نیست مگر تذکّری برای جهانیان!","translator":"Naser Makarem Shirazi"},{"aya":"105","id":1701,"locale":"fa","sura":"012","text":"و چه بسیار نشانه‌ای (از خدا) در آسمانها و زمین که آنها از کنارش می‌گذرند، و از آن رویگردانند!","translator":"Naser Makarem Shirazi"}],"metadata":{"itemsPerPage":7,"pages":16,"previousPage":"/fa/s012-14.json","nextPage":"/fa/s012-16.json"}}