{"results":[{"aya":"071","id":4041,"locale":"ku","sura":"038","text":"کێشه‌ی فریشته‌کان کاتێك بوو که په‌روه‌ردگارت پێی وتن: من ده‌مه‌وێت به‌شه‌رێک، له قوڕ دروست بکه‌م.","translator":"Burhan Muhammad-Amin"},{"aya":"072","id":4042,"locale":"ku","sura":"038","text":"جا کاتێك دروستم کرد و له‌و گیان و ڕۆحه‌ی که من خاوه‌نی ئه‌وم، فووم پێداکردو گیان و ژیانم پێبه‌خشی ئێوه‌ی فریشته هه‌مووتان سووژده‌ی (رێزو ته‌قدیری به‌فه‌رمانی من) بۆ به‌رن.","translator":"Burhan Muhammad-Amin"},{"aya":"073","id":4043,"locale":"ku","sura":"038","text":"هه‌موو فریشته‌کان فه‌رمانی خوایان به‌جێ هێنا و سووژده‌یان برد.","translator":"Burhan Muhammad-Amin"},{"aya":"074","id":4044,"locale":"ku","sura":"038","text":"جگه له ئیبلیس نه‌بێت که له‌و کاته‌دا له‌ناو فریشته‌کاندا بوو فووی کرده خۆی و خۆی به‌گه‌وره زانی و خۆی خسته ڕیزی کافرانه‌وه‌.","translator":"Burhan Muhammad-Amin"},{"aya":"075","id":4045,"locale":"ku","sura":"038","text":"خوا فه‌رمووی: ئه‌ی ئیبلیس ئه‌وه چی نه‌یهێشت و نایه‌ڵێت سووژده به‌ریت بۆ ئه‌و که‌سه‌ی که به دوو ده‌ستی قودره‌تی خۆم دروستم کردووه‌؟! ئایا خۆتت به‌گه‌وره زانی یان هه‌ر له زووه‌وه خۆت لا به‌رزو گه‌وره‌یه‌.","translator":"Burhan Muhammad-Amin"},{"aya":"076","id":4046,"locale":"ku","sura":"038","text":"شه‌یتان وتی: من له‌و چاکترو به‌نرختر و پیرۆزترم، چونکه تۆ منت له ئاگر دروست کردووه و ئه‌وت له قوڕ به‌دیهێناوه‌.","translator":"Burhan Muhammad-Amin"},{"aya":"077","id":4047,"locale":"ku","sura":"038","text":"خوا فه‌رمووی: ماده‌م وایه ده‌رچۆ له به‌هه‌شت و به‌جێی بهێڵه چونکه تۆ ئیتر ڕه‌جم کراوو دوور خراوه‌ته‌وه له ڕه‌حمه‌تی من.","translator":"Burhan Muhammad-Amin"}],"metadata":{"itemsPerPage":7,"pages":13,"previousPage":"/ku/s038-10.json","nextPage":"/ku/s038-12.json"}}