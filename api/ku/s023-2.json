{"results":[{"aya":"008","id":2681,"locale":"ku","sura":"023","text":"هه‌روه‌ها ئه‌وانه‌ى که چاودێرى ئه‌مانه‌ت و په‌یمانه‌کانیان ده‌که‌ن (خیانه‌ت و فێڵ ناکه‌ن).","translator":"Burhan Muhammad-Amin"},{"aya":"009","id":2682,"locale":"ku","sura":"023","text":"ئه‌وانه‌ش که پابه‌ندى نوێژه‌کانن و له کاتى خۆیدا به ڕێکو پێکى ئه‌نجامى ده‌ده‌ن و ده‌یپارێزن.","translator":"Burhan Muhammad-Amin"},{"aya":"010","id":2683,"locale":"ku","sura":"023","text":"ئا ئه‌وانه میراتگران و خاوه‌نانى به‌هه‌شتن.","translator":"Burhan Muhammad-Amin"},{"aya":"011","id":2684,"locale":"ku","sura":"023","text":"ئه‌وانه ده‌بنه خاوه‌نى به‌هه‌شتى فیرده‌وس (که به‌رزترین و به نرخترین به‌هه‌شته‌) و بۆ هه‌میشه ژیانى نه‌بڕاوه‌ى تیادا ده‌به‌نه سه‌ر (له‌و په‌ڕى لاوێتى و ته‌ندروستى ئاسووده‌ییدا).","translator":"Burhan Muhammad-Amin"},{"aya":"012","id":2685,"locale":"ku","sura":"023","text":"سوێند به خوا به ڕاستى ئێمه ئاده‌میزادمان له ئاوێته‌یه‌کى پێکهاتوو له قوڕ به‌دیهێناوه‌.","translator":"Burhan Muhammad-Amin"},{"aya":"013","id":2686,"locale":"ku","sura":"023","text":"له‌وه‌و دوا له جێگه‌یه‌کى پارێزراوو له باردا (که منداڵانى دایکه‌) له شێوه‌ى نوتفه‌یه‌کى زۆر بچووکدا دامان مه‌زراندووه‌.","translator":"Burhan Muhammad-Amin"},{"aya":"014","id":2687,"locale":"ku","sura":"023","text":"له‌وه‌و دوا نوتفه‌که‌مان کردووه به خۆ هه‌ڵواسه‌رێك (سه‌ره مێکوته‌یه‌ك) پاشان خۆهه‌ڵواسه‌ره‌که‌مان کردووه به گۆشتپاره‌یه‌ك، ئینجا (شێوازى) گۆشتپاره‌که‌مان به په‌یکه‌رى ئێسك گۆڕیوه‌و به گۆشت په‌یکه‌رى ئێسکه‌که‌مان داپۆشیوه‌، ئه‌وساله شێوه‌یه‌کى تردا ده‌رمان هێناوه (که شێوه‌ى ئاده‌میزادێکى ڕێکو پێکه و ڕۆحى پێ به‌خشراوه‌)، به ڕاستى خواى مه‌زن به‌رزو پیرۆزو موباره‌که‌و چاکترین به‌دیهێنه‌رو چاکترین دروستکاره‌.","translator":"Burhan Muhammad-Amin"}],"metadata":{"itemsPerPage":7,"pages":17,"previousPage":"/ku/s023.json","nextPage":"/ku/s023-3.json"}}