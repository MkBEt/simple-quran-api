{"results":[{"aya":"001","id":5420,"locale":"ku","sura":"071","text":"به‌ڕاستی ئێمه نوح مان ڕه‌وانه‌کرد بۆ لای قه‌ومه‌که‌ی، فه‌رمانمان پێدا که‌؛ قه‌ومه‌که‌ت بێدار بکه‌ره‌وه پێش ئه‌وه‌ی سزایه‌کی به ئێش یه‌خه‌یان پێبگرێت.","translator":"Burhan Muhammad-Amin"},{"aya":"002","id":5421,"locale":"ku","sura":"071","text":"ئه‌ویش وتی: قه‌وم و هۆزو گه‌لم من بێگومان بێدارکه‌ره‌وه‌یه‌کی ئاشکرام بۆتان.","translator":"Burhan Muhammad-Amin"},{"aya":"003","id":5422,"locale":"ku","sura":"071","text":"داواتان لێ ده‌که‌م که‌: هه‌ر خوا بپه‌رستن و له خه‌شم و قینی، خۆتان بپارێزن و فه‌رمانبه‌رداری منیش بن.","translator":"Burhan Muhammad-Amin"},{"aya":"004","id":5423,"locale":"ku","sura":"071","text":"ئه‌و کاته خوا له گوناهه‌کانتان خۆش ده‌بێت و ده‌تانهێڵێته‌وه بۆ کاتێکی دیاری کراو، بێگومان کاتی دیاری کراوی خوا وه‌ختێك پێش دێت، به‌هیچ شێوه‌یه‌ك دواناکه‌وێت ئه‌گه‌ر بتانزانیایه‌.","translator":"Burhan Muhammad-Amin"},{"aya":"005","id":5424,"locale":"ku","sura":"071","text":"دوای سه‌ده‌ها ساڵ بانگه‌واز نوح سکاڵای کردو وتی: په‌روه‌ردگارا من به شه‌وو به ڕۆژ بانگی قه‌وم و گه‌له‌که‌مم کرد (بۆ یه‌کخواناسی و پارێزکاری).","translator":"Burhan Muhammad-Amin"},{"aya":"006","id":5425,"locale":"ku","sura":"071","text":"که‌چی بانگه‌وازه‌که‌ی من هیچی زیاد نه‌کردن؛ ته‌نها ڕاکردنیان نه‌بێت.","translator":"Burhan Muhammad-Amin"},{"aya":"007","id":5426,"locale":"ku","sura":"071","text":"به‌ڕاستی من هه‌موو جارێك که بانگم ده‌کردن تا لێیان خۆش ببیت، په‌نجه‌یان ده‌خسته گوێچکه‌یانه‌وه تا نه‌بیستن، جله‌کانیان به‌سه‌ر خۆیاندا ده‌دا تا نه‌مبینن، زۆر گه‌رم بوون له‌سه‌ر بێ باوه‌ڕی و خۆیان به‌زل ده‌زانی و لووت به‌رز بوون.","translator":"Burhan Muhammad-Amin"}],"metadata":{"itemsPerPage":7,"pages":4,"nextPage":"/ku/s071-2.json"}}