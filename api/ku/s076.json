{"results":[{"aya":"001","id":5592,"locale":"ku","sura":"076","text":"به‌ڕاستی ماوه‌یه‌کی زۆر له ڕۆژگار به‌سه‌ر ئاده‌میزادا هات که شتێکی وانه‌بوو ناو ببرێت.","translator":"Burhan Muhammad-Amin"},{"aya":"002","id":5593,"locale":"ku","sura":"076","text":"بێگومان ئێمه ئینسانمان دروستکرد له تێکه‌ڵه‌یه‌ك (له سه‌ره‌مێکوته‌یه‌کی بچووك و هێلکۆکه‌یه‌ك) له کاتێکدا ده‌مانه‌وێت تاقی بکه‌ینه‌وه‌، هه‌ر بۆیه ده‌زگای بیستن و بینینمان پێبه‌خشی.","translator":"Burhan Muhammad-Amin"},{"aya":"003","id":5594,"locale":"ku","sura":"076","text":"به‌ڕاستی ئێمه ڕێنمووییمان کرد بۆ ڕێگه‌ی ڕاست، به ئازادی ده‌توانێت ببێته که‌سایه‌تیه‌کی ئیماندارو سوپاسگوزار، یان بێ باوه‌ڕو خوانه‌ناس.","translator":"Burhan Muhammad-Amin"},{"aya":"004","id":5595,"locale":"ku","sura":"076","text":"به‌ڕاستی با بزانێت که ئێمه چه‌نده‌ها کۆت و زنجیرو ئاگری هه‌ڵگیرساومان ئاماده‌کردووه بۆ بێ باوه‌ڕان.","translator":"Burhan Muhammad-Amin"},{"aya":"005","id":5596,"locale":"ku","sura":"076","text":"بێگومان چاکان و پاکانیش له په‌رداخێکی پڕ شه‌رابدا ده‌خۆنه‌وه‌، که ئاوێته‌که‌ی له سه‌رچاوه‌ی کافووره‌وه‌یه‌.","translator":"Burhan Muhammad-Amin"},{"aya":"006","id":5597,"locale":"ku","sura":"076","text":"که کانی یه‌که به‌نده‌کانی خوا لێی ده‌خۆنه‌وه له هه‌ر شوێنێکدا بیانه‌وێت هه‌ڵی ده‌قوڵێنن و فواره ده‌کات.","translator":"Burhan Muhammad-Amin"},{"aya":"007","id":5598,"locale":"ku","sura":"076","text":"ئه‌و به‌خته‌وه‌رانه‌، یه‌کێك له سیفاتیان ئه‌وه‌یه‌: وه‌فا به‌نه‌زر ده‌که‌ن، یاخود به‌ڵێنێکیاندا وه‌فادارن و ئه‌نجامی ده‌ده‌ن و بیمیان هه‌یه له ڕۆژێك که شه‌ڕی لێ ده‌بارێت و پرشو بڵاوه‌...","translator":"Burhan Muhammad-Amin"}],"metadata":{"itemsPerPage":7,"pages":5,"nextPage":"/ku/s076-2.json"}}