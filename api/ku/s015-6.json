{"results":[{"aya":"036","id":1838,"locale":"ku","sura":"015","text":"شه‌یتان وتی: په‌روه‌ردگارا، مۆڵه‌تم بده هه‌تا ئه‌و ڕۆژه‌ی هه‌مووان زیندوو ده‌کرێنه‌وه‌.","translator":"Burhan Muhammad-Amin"},{"aya":"037","id":1839,"locale":"ku","sura":"015","text":"خوایش فه‌رمووی: ده‌تۆ له مۆڵه‌تدراوانیت.","translator":"Burhan Muhammad-Amin"},{"aya":"038","id":1840,"locale":"ku","sura":"015","text":"تا ڕۆژی کاته دیاریکراوو زانراوه‌که (لای خوا).","translator":"Burhan Muhammad-Amin"},{"aya":"039","id":1841,"locale":"ku","sura":"015","text":"ئیبلیس (به بوغرو کینه‌و حه‌ساده‌ته‌وه‌) وتی: په‌روه‌ردگارم، ماده‌م به‌هۆی ئه‌م ئینسانه‌وه منت سه‌ر لێشێواو کرد، شه‌رت بێت له زه‌ویدا هه‌موو گوناهو لادان و تاوانێکیان لا‌جوان و شیرین بکه‌م و هه‌ر هه‌موویان سه‌ر لێشێواوو سه‌رگه‌ردان بکه‌م.","translator":"Burhan Muhammad-Amin"},{"aya":"040","id":1842,"locale":"ku","sura":"015","text":"بێجگه له به‌نده پوخته و دڵسۆزه‌کانی خۆت نه‌بێت (چونکه دڵیان به باوه‌ڕ به تۆو یادی تۆ ئاوه‌دانه‌، هه‌وڵ و کۆششی من بۆ وێڵ کردنیان ناکامه‌).","translator":"Burhan Muhammad-Amin"},{"aya":"041","id":1843,"locale":"ku","sura":"015","text":"خوای گه‌وره فه‌رمووی: ئا ئه‌وه ڕێگه‌و ڕێبازێکی ڕاست و دروسته هه‌ر بۆ لای من دێت و هه‌ر من چاودێری ده‌که‌م.","translator":"Burhan Muhammad-Amin"},{"aya":"042","id":1844,"locale":"ku","sura":"015","text":"به‌ڕاستی به‌نده چاك و پاکه‌کانی من به تۆ فریو نادرێن و تۆ هیچ ده‌سه‌ڵاتێکت نیه به‌سه‌ریاندا، جگه له‌وانه‌ی که شوێنت که‌وتوون له سه‌رکه‌ش و یاخی و سه‌رگه‌ردانه‌کان.","translator":"Burhan Muhammad-Amin"}],"metadata":{"itemsPerPage":7,"pages":15,"previousPage":"/ku/s015-5.json","nextPage":"/ku/s015-7.json"}}