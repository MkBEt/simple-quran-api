{"results":[{"aya":"078","id":2751,"locale":"ku","sura":"023","text":"هه‌ر ئه‌و زاته‌یه که (ده‌زگای) بیستن و بینین و لێکدانه‌وه‌ی پێ به‌خشیوون، که‌چی زۆر که‌متان سوپاسگوزارن.","translator":"Burhan Muhammad-Amin"},{"aya":"079","id":2752,"locale":"ku","sura":"023","text":"ئه‌و زاته‌یه له زه‌ویدا به‌رپای کردوون و بڵاوی کردوونه‌ته‌وه‌، سه‌ره‌نجام (له ڕۆژی قیامه‌تدا) هه‌ر بۆ لای ئه‌ویش کۆ ده‌کرێنه‌وه‌.","translator":"Burhan Muhammad-Amin"},{"aya":"080","id":2753,"locale":"ku","sura":"023","text":"ئه‌و زاته‌شه که ژیان ده‌به‌خشێت و مردن پێش ده‌هێنێت، گۆڕینی شه‌وو ڕۆژیش هه‌ر به‌ده‌ست ئه‌وه (له ڕووی تاریکی و ڕووناکی، کورتی و درێژی و... هتد)، جا ئایا ئێوه عه‌قڵ به‌کار ناهێنن؟ ژیریتان ناخه‌نه‌کار؟","translator":"Burhan Muhammad-Amin"},{"aya":"081","id":2754,"locale":"ku","sura":"023","text":"له‌گه‌ڵ ئه‌و هه‌موو به‌ڵگانه‌دا ئه‌وانه هه‌ر وه‌کو خه‌ڵکی پێشین قسه کۆنه‌کان ده‌ڵێنه‌وه‌و..","translator":"Burhan Muhammad-Amin"},{"aya":"082","id":2755,"locale":"ku","sura":"023","text":"ده‌ڵێن: باشه‌، ئه‌گه‌ر مردین و بووینه خاك و خۆڵ و ئێسك ئایا ئێمه دووباره زیندوو ده‌کرێینه‌وه‌؟!","translator":"Burhan Muhammad-Amin"},{"aya":"083","id":2756,"locale":"ku","sura":"023","text":"به ڕاستی ئێمه و باوو باپیرانمان له‌م جۆره به‌ڵێنانه‌مان پێشتر پێدرابوو، ئه‌م قسه‌و به‌ڵێنانه داستانی پێشینه‌کانه‌!!","translator":"Burhan Muhammad-Amin"},{"aya":"084","id":2757,"locale":"ku","sura":"023","text":"تۆش پێیان بڵێ: باشه زه‌وی و ئه‌و که‌سانه‌ی که له‌سه‌ری ده‌ژین کێ خاوه‌نیانه‌، ئه‌گه‌ر زیره‌ك و هۆشیارن؟ ئه‌گه‌ر شت ده‌زانن؟!","translator":"Burhan Muhammad-Amin"}],"metadata":{"itemsPerPage":7,"pages":17,"previousPage":"/ku/s023-11.json","nextPage":"/ku/s023-13.json"}}