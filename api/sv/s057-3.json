{"results":[{"aya":"015","id":5090,"locale":"sv","sura":"057","text":"I dag får ni inte köpa er fria, varken ni eller de som [öppet] förnekade sanningen. Elden är er sista hemvist, [ja,] den skall bli ert hem - ett i sanning jämmerligt mål!\"","translator":"Knut Bernström"},{"aya":"016","id":5091,"locale":"sv","sura":"057","text":"ÄR DET inte tid att de troende ödmjukar sig i sina hjärtan inför Gud och den sanning som har uppenbarats, så att de inte blir som de som förr fick del av uppenbarelsen, men vars hjärtan med tiden hårdnade tills de - många av dem - återföll i trots och olydnad [mot Gud]?","translator":"Knut Bernström"},{"aya":"017","id":5092,"locale":"sv","sura":"057","text":"Tänk på hur Gud skänker nytt liv åt torr och död jord! Ja, Vi har klargjort [Våra] budskap för er för att ni skall använda ert förstånd.","translator":"Knut Bernström"},{"aya":"018","id":5093,"locale":"sv","sura":"057","text":"Och de män och de kvinnor som skänker av sitt åt de behövande och [på så sätt] ger Gud ett fullgott lån, skall få det mångdubbla tillbaka och därtill en frikostig belöning.","translator":"Knut Bernström"},{"aya":"019","id":5094,"locale":"sv","sura":"057","text":"Och de som tror på Gud och Hans Sändebud och som vittnar om sanningen inför Gud, de skall få sin lön och [skall lysas av] ett klart ljus! Men de som förnekar sanningen och påstår att Våra budskap är lögn har Elden till arvedel!","translator":"Knut Bernström"},{"aya":"020","id":5095,"locale":"sv","sura":"057","text":"TÄNK [ÄVEN] på att detta jordiska liv [knappast är annat än] lek och förströelse, tom prakt, ihåligt skryt och tävlan om att överträffa varandra i rikedom och i antal söner. Det är som [jord som fått ta emot] rikligt regn. Den grönska som det framkallar gläder odlarna, men sedan vissnar den och du ser hur den gulnar, till dess ingenting annat återstår än torra strån. I nästa liv [väntar] ett strängt straff eller Guds förlåtelse och Hans välbehag, men livet här i denna värld ger enbart flyktig och bedräglig glädje.","translator":"Knut Bernström"},{"aya":"021","id":5096,"locale":"sv","sura":"057","text":"Tävla [därför] om [att vinna] er Herres förlåtelse och ett paradis, lika vidsträckt som himlarna och jorden, vilket är berett att ta emot dem som tror på Gud och Hans Sändebud. I Sin godhet låter Gud Sin nåd [flöda] över den Han vill - Guds nåd är en outsinlig källa.","translator":"Knut Bernström"}],"metadata":{"itemsPerPage":7,"pages":5,"previousPage":"/sv/s057-2.json","nextPage":"/sv/s057-4.json"}}