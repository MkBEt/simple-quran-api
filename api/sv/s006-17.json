{"results":[{"aya":"113","id":902,"locale":"sv","sura":"006","text":"Och låt dem som innerst inne inte tror på ett evigt liv bedåras av detta [fagra tal] så att de, nöjda och belåtna, [fortsätter att] göra det onda de gör!","translator":"Knut Bernström"},{"aya":"114","id":903,"locale":"sv","sura":"006","text":"[Säg, Muhammad:] \"Skulle jag söka en annan domare än Gud, som har uppenbarat Skriften för er, där sanningen klart skiljs från lögnen?\" De som [tidigare] fick ta emot [Vår] uppenbarelse vet att [även] denna har sänts av din Herre och att den förmedlar sanningen. Hys inte minsta tvivel om detta!","translator":"Knut Bernström"},{"aya":"115","id":904,"locale":"sv","sura":"006","text":"Din Herres ord, [bärare av] sanningen och rättvisan, har gått i uppfyllelse. Ingen kan rubba eller tumma på Hans ord; Han är Den som hör allt, vet allt.","translator":"Knut Bernström"},{"aya":"116","id":905,"locale":"sv","sura":"006","text":"Om du vill göra flertalet av jordens invånare till viljes, kommer de att leda dig bort från Guds väg. De går bara efter lösa antaganden och förmodar [än det ena, än det andra].","translator":"Knut Bernström"},{"aya":"117","id":906,"locale":"sv","sura":"006","text":"Din Herre vet bäst vem som avviker från Hans väg och Han vet bäst vem som söker ledning.","translator":"Knut Bernström"},{"aya":"118","id":907,"locale":"sv","sura":"006","text":"ÄT AV allt det som Guds namn har uttalats över, om ni tror på Hans budskap.","translator":"Knut Bernström"},{"aya":"119","id":908,"locale":"sv","sura":"006","text":"Varför skulle ni inte äta det som Guds namn har uttalats över, sedan ni fått klart besked om vad Han förbjudit [och som ni inte får röra] annat än i ett nödläge? Många [människor] vilseleder [andra] med vad de i sin okunnighet tror vara rätt eller orätt. Din Herre vet bäst vilka de är som överträder [Hans bud].","translator":"Knut Bernström"}],"metadata":{"itemsPerPage":7,"pages":24,"previousPage":"/sv/s006-16.json","nextPage":"/sv/s006-18.json"}}