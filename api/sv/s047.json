{"results":[{"aya":"001","id":4546,"locale":"sv","sura":"047","text":"DE SOM förnekar sanningen och som hindrar [andra] att följa Guds väg - allt vad [sådana människor] har åstadkommit skall Han låta gå förlorat.","translator":"Knut Bernström"},{"aya":"002","id":4547,"locale":"sv","sura":"047","text":"Men de troende som lever ett rättskaffens liv och tror på det som har uppenbarats för Muhammad - detta är sanningen från deras Herre - deras dåliga handlingar skall Han utplåna och Han skall ge dem sinnesstyrka och inre lugn.","translator":"Knut Bernström"},{"aya":"003","id":4548,"locale":"sv","sura":"047","text":"Så [är det] därför att de som vill förneka sanningen följer det som är falskt och bedrägligt, men de som tror följer den sanning [som de fått] från sin Herre. Gud visar också med exempel hur människorna går till väga.","translator":"Knut Bernström"},{"aya":"004","id":4549,"locale":"sv","sura":"047","text":"DÅ NI möter förnekarna [i strid], låt [svärden] falla över deras huvuden till dess ni har tvingat dem på knä; tag därefter [de överlevande] till fånga. Sedan [kommer den tid] då ni skall ge dem fria, godvilligt eller mot lösen, för att kriget skall lägga av sina bördor. Detta [är vad ni har att iaktta]. Om Gud ville kunde Han helt visst slå ned dem [utan er medverkan], men genom att låta er kämpa mot varandra sätter Han er alla på prov. Och vad dem beträffar som stupar i kampen för Guds sak, skall Han inte låta deras handlingar bli förgäves;","translator":"Knut Bernström"},{"aya":"005","id":4550,"locale":"sv","sura":"047","text":"Han skall leda deras [steg] och ge dem sinnesstyrka och inre lugn","translator":"Knut Bernström"},{"aya":"006","id":4551,"locale":"sv","sura":"047","text":"och föra dem till paradiset som Han har låtit dem veta.","translator":"Knut Bernström"},{"aya":"007","id":4552,"locale":"sv","sura":"047","text":"Troende! Om ni ger Gud er hjälp skall Han öka [er styrka] och göra er stadiga på foten.","translator":"Knut Bernström"}],"metadata":{"itemsPerPage":7,"pages":6,"nextPage":"/sv/s047-2.json"}}