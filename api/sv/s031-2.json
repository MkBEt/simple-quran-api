{"results":[{"aya":"008","id":3477,"locale":"sv","sura":"031","text":"På dem som tror och lever rättskaffens väntar lycksalighetens lustgårdar,","translator":"Knut Bernström"},{"aya":"009","id":3478,"locale":"sv","sura":"031","text":"där de i enlighet med Guds löfte skall förbli till evig tid; Han är den Allsmäktige, den Vise.","translator":"Knut Bernström"},{"aya":"010","id":3479,"locale":"sv","sura":"031","text":"Det är Gud som har rest himlarna utan varje synligt stöd och Han har sänkt ned i jorden fast förankrade berg, så att den inte svajar under er fot, och Han har låtit djur av alla slag sprida sig över den. Och Vi låter regn falla från skyn så att alla sorters nyttiga [växter] kan gro och spira på jorden.","translator":"Knut Bernström"},{"aya":"011","id":3480,"locale":"sv","sura":"031","text":"Detta är Guds skapelse; visa Mig nu vad det är som andra än Han har skapat! - Nej, de orättfärdiga har alldeles uppenbart gått vilse!","translator":"Knut Bernström"},{"aya":"012","id":3481,"locale":"sv","sura":"031","text":"VI SKÄNKTE Luqman visdom [och gav honom denna förmaning:] \"Var tacksam mot Gud [för Hans välgärningar]. Den tacksamme har själv gott av sin tacksamhet men den otacksamme [skall veta att] Gud är Sig själv nog och [att] allt lov och pris tillkommer Honom.\"","translator":"Knut Bernström"},{"aya":"013","id":3482,"locale":"sv","sura":"031","text":"Och Luqman talade till sin son och förmanade honom: \"Käre son! Sätt inte medhjälpare vid Guds sida; att sätta medhjälpare vid Hans sida är att begå en svår orätt!","translator":"Knut Bernström"},{"aya":"014","id":3483,"locale":"sv","sura":"031","text":"Gud har anbefallt människan [att visa] godhet mot sina föräldrar; [hon bör tänka på att] modern har burit sitt barn genom det ena svaghetstillståndet efter det andra, [fött det] och ammat det under två år. Tacka Mig och dina föräldrar [och minns att] Jag är målet för er färd!","translator":"Knut Bernström"}],"metadata":{"itemsPerPage":7,"pages":5,"previousPage":"/sv/s031.json","nextPage":"/sv/s031-3.json"}}