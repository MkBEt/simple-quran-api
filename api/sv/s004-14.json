{"results":[{"aya":"092","id":585,"locale":"sv","sura":"004","text":"EN TROENDE dödar inte en annan troende, om det inte sker oavsiktligt. Den som av misstag har dödat en troende skall befria en troende slav och betala blodspengar till den dödes närmaste, om de inte i en anda av försoning avstår från sin rätt. Om [den döde], fastän själv troende, tillhörde en stam som är i krig med er, [är boten enbart] att befria en troende slav; men tillhörde han en stam som står i förbund med er, [skall gärningsmannen betala] blodspengar till den dödes närmaste och [dessutom] befria en troende slav. Den som inte är i stånd till detta skall fasta två månader i följd. Detta är den bot som Gud har föreskrivit; Gud är allvetande, vis.","translator":"Knut Bernström"},{"aya":"093","id":586,"locale":"sv","sura":"004","text":"För den som avsiktligen dödar en troende är straffet helvetet, och där skall han förbli till evig tid; han skall drabbas av Guds vrede och Gud skall fördöma honom och utlämna honom åt det svåraste lidande.","translator":"Knut Bernström"},{"aya":"094","id":587,"locale":"sv","sura":"004","text":"Troende! När ni går ut för [att kämpa för] Guds sak, säg inte till den som hälsar er med fredshälsningen, utan att ha förvissat er [om rätta förhållandet]: \"Du är inte en av de troende\" - i förhoppning om att göra en lättfången vinst. [Tänk på att] många vinster väntar hos Gud. En gång befann ni er själva i sådant [läge] men Gud visade er stor nåd. Förvissa er därför [om rätta förhållandet]. Gud är väl underrättad om vad ni gör.","translator":"Knut Bernström"},{"aya":"095","id":588,"locale":"sv","sura":"004","text":"DE AV de troende som utan att lida av sjukdom eller lyte stannar hemma kan inte jämställas med dem som med sina ägodelar och livet som insats kämpar för Guds sak. Gud har gett dem som kämpar med sina ägodelar och livet som insats rang långt över dem som stannar hemma. Gud har lovat dem alla det högsta goda, men åt dem som kämpar för Hans sak har Gud gett företräde framför dem som stannar hemma och [lovat dem] en rik belöning,","translator":"Knut Bernström"},{"aya":"096","id":589,"locale":"sv","sura":"004","text":"graderad [efter förtjänst], och [Sin] förlåtelse och [Sin] nåd. Gud är ständigt förlåtande, barmhärtig.","translator":"Knut Bernström"},{"aya":"097","id":590,"locale":"sv","sura":"004","text":"När änglarna samlar in [själarna från] dem som ännu i dödsögonblicket begår orätt mot sig själva, skall de fråga: \"Hur var er belägenhet?\" Och då de svarar: \"På jorden var vi svaga och förtryckta\", skall [änglarna] säga: \"Var inte Guds jord vid nog så att ni kunde överge ondskans rike?\" Helvetet skall bli dessa [människors] sista hemvist - ett i sanning eländigt slut!","translator":"Knut Bernström"},{"aya":"098","id":591,"locale":"sv","sura":"004","text":"Till dem skall inte räknas de svaga och förtryckta - män, kvinnor och barn - som inte kunde bryta upp och som var osäkra om vägen;","translator":"Knut Bernström"}],"metadata":{"itemsPerPage":7,"pages":26,"previousPage":"/sv/s004-13.json","nextPage":"/sv/s004-15.json"}}