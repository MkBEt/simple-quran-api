{"results":[{"aya":"022","id":1257,"locale":"sv","sura":"009","text":"och där de skall förbli till evig tid; ja, en rik belöning [väntar] dem hos Gud!","translator":"Knut Bernström"},{"aya":"023","id":1258,"locale":"sv","sura":"009","text":"TROENDE! Tag inte era fäder och era bröder till bundsförvanter om de sätter förnekelse högre än tro; de bland er som sluter sig till dem begår orätt [mot sig själva].","translator":"Knut Bernström"},{"aya":"024","id":1259,"locale":"sv","sura":"009","text":"Säg: \"Om era fäder och era söner och era bröder och era hustrur och er släkt och de ting som ni förvärvar och de varor för vilka ni oroar er att de skall förbli osålda och era ombonade hem - [om allt detta] står ert hjärta närmare än Gud och Hans Sändebud och kampen för Hans sak, vänta då till dess Gud ger Sin vilja till känna; Gud vägleder sannerligen inte dem som visar trots och olydnad.\"","translator":"Knut Bernström"},{"aya":"025","id":1260,"locale":"sv","sura":"009","text":"Gud har kommit till er hjälp i många drabbningar och [så gjorde Han] under slaget vid Hunayn när er styrka gjorde er övermodiga, fastän den inte räckte till för att ge er segern; då kändes den vida jorden trång för er, och till sist gjorde ni helt om och flydde.","translator":"Knut Bernström"},{"aya":"026","id":1261,"locale":"sv","sura":"009","text":"Då lät Gud ett djupt lugn falla över Sändebudet och de troende och sände härskaror, osynliga för er, [till er hjälp]. Och Han straffade dem som förnekade sanningen; detta är förnekarnas lön.","translator":"Knut Bernström"},{"aya":"027","id":1262,"locale":"sv","sura":"009","text":"Efter vad som skett vänder Sig Gud till den Han vill och innesluter honom i Sin nåd - Gud är ständigt förlåtande, barmhärtig.","translator":"Knut Bernström"},{"aya":"028","id":1263,"locale":"sv","sura":"009","text":"TROENDE! De som sätter medhjälpare vid Guds sida är orena [på grund av sin avgudadyrkan]! Efter utgången av detta år skall de därför inte tillåtas närma sig den heliga Moskén. Om ni är rädda att fattigdom [hotar er, bör ni veta] att Gud i Sin godhet skall sörja för er, om det är Hans vilja; Gud är allvetande, vis.","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s009-3.json","nextPage":"/sv/s009-5.json"}}