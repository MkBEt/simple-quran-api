{"results":[{"aya":"078","id":1313,"locale":"sv","sura":"009","text":"Vet de inte att Gud känner deras tysta tankar och deras hemliga överläggningar, och att Han har full kännedom om allt som är dolt [för människor]","translator":"Knut Bernström"},{"aya":"079","id":1314,"locale":"sv","sura":"009","text":"Dessa [hycklare] talar föraktfullt om dem av de troende som i sina offergåvor ger mer än de är skyldiga att ge och hånar dem som inte har annat att ge än [det magra resultatet av] sitt eget arbete. Gud skall låta deras hån återfalla på dem själva - ett svårt lidande väntar dem.","translator":"Knut Bernström"},{"aya":"080","id":1315,"locale":"sv","sura":"009","text":"[Det är likgiltigt] om du ber Gud förlåta dem eller inte - om du också ber om förlåtelse för dem sjuttio gånger, skall Gud inte förlåta dem. Så [är det] därför att de har förnekat Gud och Hans Sändebud. Gud vägleder sannerligen inte trotsiga syndare.","translator":"Knut Bernström"},{"aya":"081","id":1316,"locale":"sv","sura":"009","text":"[HYCKLARNA] som fick stanna hemma gladdes åt att de sluppit ifrån [fälttåget], eftersom de var emot Profetens [plan]; de kände ovilja mot att tvingas kämpa för Guds sak med sina ägodelar och med livet som insats och uppmanade [till och med andra] att inte gå med [i fälttåget] i den hetta [som rådde]. Säg: \"Helvetets lågor är hetare!\" Om de bara ville förstå!","translator":"Knut Bernström"},{"aya":"082","id":1317,"locale":"sv","sura":"009","text":"Låt dem skratta den korta tid [det jordiska varar] - sedan måste de fälla många tårar över allt det [onda] de gjorde!","translator":"Knut Bernström"},{"aya":"083","id":1318,"locale":"sv","sura":"009","text":"Om Gud låter dig återvända och möta några av dem och de ber om tillåtelse att gå ut [i krig med dig], svara då: \"Med mig kommer ni aldrig att gå ut [i krig] och ni kommer aldrig att kämpa med mig mot en fiende! Ni var ju nöjda med att stanna hemma första gången; då kan ni [också i framtiden] stanna hemma med de [andra] som lämnas kvar.\"","translator":"Knut Bernström"},{"aya":"084","id":1319,"locale":"sv","sura":"009","text":"Be aldrig för någon av dem som dött och stå inte vid hans grav; de förnekade Gud och Hans Sändebud och de dog med [hyckleriet i hjärtat och] trots i sinnet.","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s009-11.json","nextPage":"/sv/s009-13.json"}}