{"results":[{"aya":"050","id":839,"locale":"sv","sura":"006","text":"Säg: ”Jag säger inte till er att jag har Guds skatter i min hand eller att jag känner till det som är dolt för människor. Inte heller säger jag till er: 'Se, jag är en ängel.' Allt jag gör är att följa det som uppenbaras för mig.” Säg: ”Kan den blinde jämställas med den seende? - Skall ni inte tänka över [detta]?”","translator":"Knut Bernström"},{"aya":"051","id":840,"locale":"sv","sura":"006","text":"Och varna med denna [Skrift] dem som bävar [vid tanken på] att de skall samlas åter till sin Herre utan annan beskyddare än Honom och utan medlare; kanske skall de frukta Gud.","translator":"Knut Bernström"},{"aya":"052","id":841,"locale":"sv","sura":"006","text":"Stöt inte bort dem som morgon och afton anropar sin Herre och söker vinna Hans välbehag. Du är inte i något avseende ansvarig för vad de gör och de är inte i något avseende ansvariga för vad du gör; men om du stöter bort dem gör du orätt.","translator":"Knut Bernström"},{"aya":"053","id":842,"locale":"sv","sura":"006","text":"På detta sätt låter Vi den ene bli en prövning för den andre så att [några] frågar sig: \"Är det dessa som Gud har skänkt Sina gåvor [med förbigående av oss]?\" Skulle inte Gud veta bäst vilka de tacksamma är","translator":"Knut Bernström"},{"aya":"054","id":843,"locale":"sv","sura":"006","text":"Och när de som tror på Våra budskap kommer till dig, säg då: \"Fred vare med er! Er Herre har för Sig stadfäst nådens och barmhärtighetens [lag]; den av er som av okunnighet gör orätt och som därefter ångrar vad han gjort och vill bättra sig [skall finna] Honom ständigt förlåtande, barmhärtig.\"","translator":"Knut Bernström"},{"aya":"055","id":844,"locale":"sv","sura":"006","text":"Denna framställning, fast och klar, av [Våra] budskap ger Vi för att de obotfärdiga syndarnas väg skall framstå med full tydlighet.","translator":"Knut Bernström"},{"aya":"056","id":845,"locale":"sv","sura":"006","text":"SÄG: \"Jag har förbjudits att dyrka dem som ni anropar i Guds ställe.\" Säg: \"[I det avseendet] kommer jag inte att göra er till viljes. Gjorde jag det hade jag gått vilse och skulle inte höra till de vägledda.\"","translator":"Knut Bernström"}],"metadata":{"itemsPerPage":7,"pages":24,"previousPage":"/sv/s006-7.json","nextPage":"/sv/s006-9.json"}}