{"results":[{"aya":"022","id":2051,"locale":"sv","sura":"017","text":"SÄTT INTE en annan gud vid Guds sida! Annars kommer du att finna dig klandrad och utstött.","translator":"Knut Bernström"},{"aya":"023","id":2052,"locale":"sv","sura":"017","text":"Er Herre har befallt, att ni inte skall dyrka någon annan än Honom. Och [Han har anbefallt er] att visa godhet mot [era] föräldrar. Om en av dem eller båda uppnår hög ålder i din vård, var då inte otålig eller sträng mot dem, tillrättavisa dem inte, och tala alltid hövligt och vänligt till dem.","translator":"Knut Bernström"},{"aya":"024","id":2053,"locale":"sv","sura":"017","text":"Och sänk ödmjukt [ömhetens] vinge över dem och be: \"Herre! När jag var liten vårdade och fostrade de mig [med kärlek]; förbarma Dig [nu] i Din nåd över dem!\"","translator":"Knut Bernström"},{"aya":"025","id":2054,"locale":"sv","sura":"017","text":"Er Herre vet vad ni bär inom er. Om ni strävar efter att leva ett rättskaffens liv [skall Han överse med era fel och brister] och Han är alltid beredd att förlåta dem som, när de har begått ett fel, återvänder till Honom med ånger i sinnet.","translator":"Knut Bernström"},{"aya":"026","id":2055,"locale":"sv","sura":"017","text":"Och ge den nära anförvanten vad han med rätta väntar och [ge till] den behövande och vandringsmannen, men slösa inte över all måtta.","translator":"Knut Bernström"},{"aya":"027","id":2056,"locale":"sv","sura":"017","text":"Slösarna är demonernas bröder och Djävulen visade stor otacksamhet mot sin Herre.","translator":"Knut Bernström"},{"aya":"028","id":2057,"locale":"sv","sura":"017","text":"Och om du vänder dig ifrån de [behövande, därför att] du själv hoppas på din Herres barmhärtighet, ge dem då [åtminstone] ett vänligt ord.","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s017-3.json","nextPage":"/sv/s017-5.json"}}