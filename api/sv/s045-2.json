{"results":[{"aya":"008","id":4481,"locale":"sv","sura":"045","text":"som, när han hör Guds budskap läsas upp för honom, förskansar sig bakom en högmodigt avvisande hållning, som om han ingenting hört! Låt honom veta att [han skall få utstå] ett svårt lidande!","translator":"Knut Bernström"},{"aya":"009","id":4482,"locale":"sv","sura":"045","text":"Och för den som, när han får kännedom om något av Våra budskap, skämtar bort det ligger ett förnedrande straff [i beredskap].","translator":"Knut Bernström"},{"aya":"010","id":4483,"locale":"sv","sura":"045","text":"Helvetet är dem inpå hälarna och ingenting av det som de har uppnått [i livet] och ingen av dem som de har valt till beskyddare i Guds ställe skall vara dem till någon nytta; ja, ett straff av stor stränghet [väntar] dem.","translator":"Knut Bernström"},{"aya":"011","id":4484,"locale":"sv","sura":"045","text":"Denna [Koran] är en vägledning. Men för dem som avvisar sin Herres budskap är ett svidande bittert straff förberett.","translator":"Knut Bernström"},{"aya":"012","id":4485,"locale":"sv","sura":"045","text":"DET ÄR Gud som har låtit havet tjäna er, så att skeppen på Hans befallning seglar över det och ni skall kunna söka det som Han i Sin godhet [beviljar er] - kanske skall ni också tacka Honom.","translator":"Knut Bernström"},{"aya":"013","id":4486,"locale":"sv","sura":"045","text":"Och Han har skapat allt det som himlarna rymmer och det som jorden bär för att tjäna er - allt är Hans gåva; i detta ligger helt visst budskap till människor som tänker.","translator":"Knut Bernström"},{"aya":"014","id":4487,"locale":"sv","sura":"045","text":"Uppmana de troende att förlåta dem som inte ser fram emot Guds dagar; det är nämligen Han som då skall ge människorna den lön som de har förtjänat [med sina handlingar].","translator":"Knut Bernström"}],"metadata":{"itemsPerPage":7,"pages":6,"previousPage":"/sv/s045.json","nextPage":"/sv/s045-3.json"}}