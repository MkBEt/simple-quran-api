{"results":[{"aya":"057","id":1958,"locale":"sv","sura":"016","text":"Och de tilldelar Gud döttrar - stor är Han i Sin härlighet! - men åt sig [väljer de] det som de själva önskar.","translator":"Knut Bernström"},{"aya":"058","id":1959,"locale":"sv","sura":"016","text":"Då någon av dem får höra den glada nyheten om en dotters [födelse], mörknar hans uppsyn och vreden kokar i honom;","translator":"Knut Bernström"},{"aya":"059","id":1960,"locale":"sv","sura":"016","text":"han drar sig undan människorna på grund av denna [för honom] dystra nyhet [och han överväger] om han skall behålla barnet trots förödmjukelsen och skammen eller begrava det i jorden. Hur vedervärdigt är inte deras sätt att [tänka och] döma?","translator":"Knut Bernström"},{"aya":"060","id":1961,"locale":"sv","sura":"016","text":"De sämsta egenskaper kännetecknar dem som inte tror på ett evigt liv. - Enbart de mest upphöjda egenskaper kan nämnas i samband med Gud; Han är den Allsmäktige, den Allvise.","translator":"Knut Bernström"},{"aya":"061","id":1962,"locale":"sv","sura":"016","text":"Om Gud [genast] skulle straffa människorna för det onda de gör skulle Han inte lämna en enda levande varelse på [jorden]. Men Han beviljar dem en frist till en tidpunkt [som Han har] utsatt. De kan inte förkorta fristen och, när den har löpt ut, kan de inte förlänga den, ens med ett ögonblick.","translator":"Knut Bernström"},{"aya":"062","id":1963,"locale":"sv","sura":"016","text":"De tilldelar Gud vad de [själva] avskyr och påstår [samtidigt] med en lögn att det högsta goda väntar dem. Utan tvivel är det Elden som väntar dem och dit skall de förpassas utan dröjsmål!","translator":"Knut Bernström"},{"aya":"063","id":1964,"locale":"sv","sura":"016","text":"Vid Gud! Vi har sänt [budbärare] till folk som levde före din tid [Muhammad], men då Djävulen visade dem deras [onda] handlingar i ett fördelaktigt ljus [vände de ryggen till, och även] i dag är han deras beskyddare [de som är av samma skrot och korn]; de skall få utstå ett plågsamt straff.","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s016-8.json","nextPage":"/sv/s016-10.json"}}