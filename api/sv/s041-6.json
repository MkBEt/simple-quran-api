{"results":[{"aya":"036","id":4254,"locale":"sv","sura":"041","text":"Om Djävulen förleder dig [till vrede], be då Gud beskydda dig; Han är Den som hör allt, vet allt!","translator":"Knut Bernström"},{"aya":"037","id":4255,"locale":"sv","sura":"041","text":"Bland Hans tecken är natten och dagen, solen och månen. Fall inte ned på ert ansikte inför solen, inte heller inför månen; fall ned i tillbedjan inför Gud som har skapat dem - om det är Honom ni vill dyrka.","translator":"Knut Bernström"},{"aya":"038","id":4256,"locale":"sv","sura":"041","text":"Om de anser sig för goda att [falla ned inför Gud], finns i din Herres närhet de som prisar Honom natt och dag utan att förtröttas.","translator":"Knut Bernström"},{"aya":"039","id":4257,"locale":"sv","sura":"041","text":"Och bland Hans tecken är jorden som inför dina ögon ligger torr och död men som, när Vi låter regnet falla, skälver och sväller [av liv]. Han som väcker jorden till detta nya liv är med visshet Densamme som återuppväcker de döda! Gud har allt i Sin makt.","translator":"Knut Bernström"},{"aya":"040","id":4258,"locale":"sv","sura":"041","text":"DE SOM förvränger eller vantolkar Våra budskap kan inte gömma sig för Oss. Vem är i ett fördelaktigare läge - den som skall kastas i Elden eller den som kommer inför Oss med lugnt [samvete] på Uppståndelsens dag? Handla som ni vill; Han ser vad ni gör!","translator":"Knut Bernström"},{"aya":"041","id":4259,"locale":"sv","sura":"041","text":"De som förnekar sanningen i denna Påminnelse när den når dem [har ett fruktansvärt straff att vänta]. Den är en Skrift [som övertygar] med väldig kraft;","translator":"Knut Bernström"},{"aya":"042","id":4260,"locale":"sv","sura":"041","text":"ingen lögn kan komma vid den vare sig öppet eller på hemliga vägar! Nej, den uppenbaras av en allvis Gud, som allt lov och pris tillkommer.","translator":"Knut Bernström"}],"metadata":{"itemsPerPage":7,"pages":8,"previousPage":"/sv/s041-5.json","nextPage":"/sv/s041-7.json"}}