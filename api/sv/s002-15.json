{"results":[{"aya":"099","id":106,"locale":"sv","sura":"002","text":"Vi har nu gett dig klara budskap, vars sanning ingen utom de trotsiga syndarna förnekar.","translator":"Knut Bernström"},{"aya":"100","id":107,"locale":"sv","sura":"002","text":"Är det inte så att varje gång de ingick ett förbund, förkastades det av några av dem? Nej, de flesta av dem har alls ingen tro.","translator":"Knut Bernström"},{"aya":"101","id":108,"locale":"sv","sura":"002","text":"När nu ett sändebud från Gud har kommit till dem med bekräftelse av det som [redan] är i deras hand, förkastar några av dem Guds skrift - den uppenbarelse som de förr fick del av - som om de inte visste [dess innehåll]. -","translator":"Knut Bernström"},{"aya":"102","id":109,"locale":"sv","sura":"002","text":"Däremot lyssnar de till vad onda väsen berättar om Salomos välde. Det var dock inte Salomo som hädade Gud utan dessa demoner, vilka undervisade människorna i trolldom och i det som hade uppenbarats för de två änglarna i Babylon, Harut och Marut. Men dessa två undervisade ingen utan att först säga: \"Vi är bara en prövning och en frestelse; förneka därför inte [Guds välgärningar]!\" Demonerna lärde sig av dem hur man sår missämja mellan en man och hans hustru, men de kan inte utan Guds vilja skada någon med detta; och vad de lärde sig skadade dem själva utan att vara dem till någon nytta. Och ändå hade de fått veta att den som förvärvar denna [kunskap] inte blir delaktig av den eviga glädjen. I sanning en ödesdiger byteshandel, i vilken de sålde sina själar! Om de bara hade vetat...!","translator":"Knut Bernström"},{"aya":"103","id":110,"locale":"sv","sura":"002","text":"Om de hade haft tro och fruktat Gud, skulle Gud helt säkert ha gett dem en bättre lön. Om de bara hade vetat...!","translator":"Knut Bernström"},{"aya":"104","id":111,"locale":"sv","sura":"002","text":"TROENDE! Säg inte [till Profeten]: \"Hör på oss!\" Säg hellre: \"Ha tålamod med oss\" - och lyssna [till hans ord]; ett plågsamt straff väntar dem som förnekar sanningen.","translator":"Knut Bernström"},{"aya":"105","id":112,"locale":"sv","sura":"002","text":"Varken de som förnekar sanningen bland efterföljarna av äldre tiders uppenbarelser eller de som dyrkar avgudar ser med blida ögon att er Herre skänker er något av Sitt goda. Men Gud utmärker den Han vill med Sin nåd; Guds nåd är en outsinlig källa.","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-14.json","nextPage":"/sv/s002-16.json"}}