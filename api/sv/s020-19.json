{"results":[{"aya":"127","id":2475,"locale":"sv","sura":"020","text":"Detta är den lön som Vi ger den som förslösar [sin själ] och inte tror på sin Herres budskap; straffet i det kommande livet skall med visshet bli hårdare och vara längre.","translator":"Knut Bernström"},{"aya":"128","id":2476,"locale":"sv","sura":"020","text":"HAR DÅ de [som förnekar sanningen] inte klart för sig, hur många släkten före dem Vi har låtit gå under? Människor, vars boplatser de nu [själva] trampar! I detta ligger helt visst budskap till människor som [styrs av] sitt förnuft.","translator":"Knut Bernström"},{"aya":"129","id":2477,"locale":"sv","sura":"020","text":"Och om din Herre inte hade beslutat annorlunda och utsatt en frist [för ånger], skulle det oundvikliga [straffet redan ha drabbat dessa förnekare].","translator":"Knut Bernström"},{"aya":"130","id":2478,"locale":"sv","sura":"020","text":"Ha därför tålamod med deras lögner, och lova och prisa din Herre före solens uppgång och före dess nedgång och under en del av natten och prisa [Honom] vid dagens början och dess slut, så att din glädje blir [fullständig].","translator":"Knut Bernström"},{"aya":"131","id":2479,"locale":"sv","sura":"020","text":"Och kasta inga [avundsamma] blickar på de stunder av jordisk lycka som Vi skänker några [människor] för att på så sätt pröva dem. Den lön Gud ger er [i evigheten] är det bästa och det som består.","translator":"Knut Bernström"},{"aya":"132","id":2480,"locale":"sv","sura":"020","text":"Uppmana ditt folk att förrätta bönen och förrätta den du [Muhammad] utan att förtröttas. Vi begär inga gåvor av dig; det är Vi som sörjer för dina behov. Den slutliga segern tillhör dem som fruktar Gud.","translator":"Knut Bernström"},{"aya":"133","id":2481,"locale":"sv","sura":"020","text":"DE [SOM sätter gudar vid Guds sida] säger: \"Om han ändå [kunde] visa oss ett tecken från sin Herre!\" Har alltså det klara vittnesbörd [om sanningen i denna Skrift] som de äldre Skrifterna avger inte kommit till deras kännedom?\"","translator":"Knut Bernström"}],"metadata":{"itemsPerPage":7,"pages":20,"previousPage":"/sv/s020-18.json","nextPage":"/sv/s020-20.json"}}