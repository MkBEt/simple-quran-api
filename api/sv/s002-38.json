{"results":[{"aya":"260","id":267,"locale":"sv","sura":"002","text":"[Minns också] Abraham som sade: \"Herre! Visa mig hur Du återuppväcker de döda.\" [Gud] frågade: \"Tror du då inte?\" [Abraham] svarade: \"Jo, jag tror, men jag vill att mitt hjärta skall få ro.\" [Och Gud] sade: \"Tag fyra [slag av] fåglar och lär dem att känna din röst. Sätt så ut dem, några på varje berg [runt omkring], och ropa sedan på dem, så skall de genast återvända till dig. Och var förvissad om att Gud är allsmäktig, vis.\"","translator":"Knut Bernström"},{"aya":"261","id":268,"locale":"sv","sura":"002","text":"DE SOM ger av vad de äger för Guds sak kan liknas vid sädeskorn som ger sju ax och vart ax bär hundra korn. Gud mångdubblar avkastningen för den Han vill; Gud når överallt och Han vet allt.","translator":"Knut Bernström"},{"aya":"262","id":269,"locale":"sv","sura":"002","text":"De som ger av vad de har för Guds sak och som inte låter gåvan följas av [stora ord om] frikostighet eller [uttryck] som sårar, skall få sin lön av sin Herre och de skall inte känna fruktan och ingen sorg skall tynga dem.","translator":"Knut Bernström"},{"aya":"263","id":270,"locale":"sv","sura":"002","text":"Ett vänligt ord och förståelse [för tiggarens elände] är bättre än en gåva, följd av förolämpningar. Gud är Sig själv nog och [behöver inte gåvan]; Han är mild och överseende.","translator":"Knut Bernström"},{"aya":"264","id":271,"locale":"sv","sura":"002","text":"Troende! Beröva inte era gåvor deras värde genom [tal om] frikostighet eller genom [ord] som sårar, som den som ger av vad han äger för att ses [och berömmas] av människor och som inte tror på Gud och den Yttersta dagen. Han kan liknas vid en berggrund täckt av [ett tunt lager] jord; ett slagregn faller och sköljer bort allt inpå nakna berget. [Sådana människor] uppnår ingenting med det som de har åstadkommit. Gud leder inte dem som förnekar sanningen.","translator":"Knut Bernström"},{"aya":"265","id":272,"locale":"sv","sura":"002","text":"Men de som ger av vad de äger för att vinna Guds välbehag och för att stärka sin själ kan liknas vid en trädgård, anlagd på en kulle, som om ett slagregn drabbar den ger dubbel skörd och om den undgår slagregn [får glädjas åt] milt duggregn. Gud ser vad ni gör.","translator":"Knut Bernström"},{"aya":"266","id":273,"locale":"sv","sura":"002","text":"Skulle någon av er önska att han hade en trädgård med dadelpalmer och vinstockar, vattnad av bäckar, [en trädgård] som ger honom alla slag av frukter, och att han, redan böjd av ålder och omgiven av minderåriga barn, [måste uppleva att] den drabbades av en glödhet virvelstorm och helt förbrändes? Så förtydligar Gud för er [Sina] budskap för att stämma er till eftertanke.","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-37.json","nextPage":"/sv/s002-39.json"}}