{"results":[{"aya":"190","id":483,"locale":"sv","sura":"003","text":"I skapelsen av himlarna och jorden och i växlingen mellan natt och dag ligger helt visst budskap till dem som vill använda sitt förstånd;","translator":"Knut Bernström"},{"aya":"191","id":484,"locale":"sv","sura":"003","text":"de som minns Gud när de står, när de sitter och när de lägger sig till vila, och som, när de begrundar himlarnas och jordens skapelse [ber med dessa ord]: \"Herre! Du har inte skapat [allt] detta i blindo. Stor är Du i Din härlighet! Förskona oss från Eldens straff!","translator":"Knut Bernström"},{"aya":"192","id":485,"locale":"sv","sura":"003","text":"Herre, över den som Du utlämnar åt Elden har Du helt visst [förut] hopat skam och vanära. Och de orättfärdiga skall inte finna någon hjälpare.","translator":"Knut Bernström"},{"aya":"193","id":486,"locale":"sv","sura":"003","text":"Herre! Vi har hört rösten som kallar [oss] till tron: - 'Tro på er Herre!' - och vi har blivit troende. Herre! Förlåt oss våra synder och utplåna våra dåliga handlingar och låt oss dö med de fromma, de som gör det goda och det rätta!","translator":"Knut Bernström"},{"aya":"194","id":487,"locale":"sv","sura":"003","text":"Skänk oss, Herre, det som Du har lovat oss genom Dina sändebud och låt oss inte stå där med skammen på Uppståndelsens dag! Aldrig sviker Du Ditt löfte!\"","translator":"Knut Bernström"},{"aya":"195","id":488,"locale":"sv","sura":"003","text":"Och Gud svarar dem: \"Jag skall inte låta någon av er som arbetar och strävar, vare sig man eller kvinna, se sin strävan gå förlorad - ni är [alla] av samma rot [och skall lönas på samma sätt]. De som övergav sina hem för att fly undan det onda, eller drevs bort därifrån och led annan oförrätt för Min skull och de som kämpade [för Min sak] och stupade, för dem alla skall Jag utplåna deras dåliga handlingar och föra dem till lustgårdar, vattnade av bäckar - en belöning från Gud själv; ja, den bästa belöningen väntar hos Gud.\"","translator":"Knut Bernström"},{"aya":"196","id":489,"locale":"sv","sura":"003","text":"LÅT DIG inte vilseledas av att de som förnekar sanningen kan på jorden vältra sig i nöjen och njutningar.","translator":"Knut Bernström"}],"metadata":{"itemsPerPage":7,"pages":29,"previousPage":"/sv/s003-27.json","nextPage":"/sv/s003-29.json"}}