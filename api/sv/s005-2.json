{"results":[{"aya":"008","id":677,"locale":"sv","sura":"005","text":"TROENDE! Stå fasta på Guds sida som vittnen för rätt och rättvisa och låt inte avoghet mot människor förmå er att avvika från rättvisans väg. Gör rätt - det ligger gudsfruktan närmast; Gud är väl underrättad om vad ni gör.","translator":"Knut Bernström"},{"aya":"009","id":678,"locale":"sv","sura":"005","text":"Gud har lovat dem som tror och lever rättskaffens förlåtelse [för deras synder] och en rik belöning.","translator":"Knut Bernström"},{"aya":"010","id":679,"locale":"sv","sura":"005","text":"Men de som förnekar sanningen och påstår att Våra budskap är lögn - deras arvedel är helvetet.","translator":"Knut Bernström"},{"aya":"011","id":680,"locale":"sv","sura":"005","text":"Troende! Minns Guds välgärning mot er när Han höll tillbaka dem som ville tillfoga er skada. Och frukta Gud - till Gud skall de troende lita!","translator":"Knut Bernström"},{"aya":"012","id":681,"locale":"sv","sura":"005","text":"GUD TOG [också] löften av Israels barn, då Vi sände ut deras tolv huvudmän och sade: \"Jag skall vara med er; om ni förrättar bönen och hjälper de behövande, tror på Mina sändebud och håller dem i ära och ger Gud ett lån av goda gärningar, skall Jag helt visst förlåta era dåliga handlingar och föra er till lustgårdar, vattnade av bäckar. Men den av er som efter detta förnekar sanningen har helt förlorat den raka vägen ur sikte.\"","translator":"Knut Bernström"},{"aya":"013","id":682,"locale":"sv","sura":"005","text":"När de sedan svek sina löften, fördömde Vi dem och lät deras hjärtan hårdna. De förvränger [uppenbarelsens] ord och bryter ut dem ur deras sammanhang och de har glömt en del av det som de förmanades att lägga på minnet. Och du kommer om och om igen att möta trolöshet och svek från deras sida, utom hos ett fåtal, men förlåt dem och glöm [vad de gjort]. Gud älskar dem som gör gott [mot andra].","translator":"Knut Bernström"},{"aya":"014","id":683,"locale":"sv","sura":"005","text":"[I Vårt förbund] med dem som säger \"Vi är kristna\" tog Vi löften [också] av dem och även de har glömt en del av det som de förmanades att lägga på minnet. Därför har Vi låtit fiendskap och hat uppstå bland dem [och så skall det fortgå] till Uppståndelsens dag. Gud skall [en gång] låta dem veta vad deras handlingar [var värda].","translator":"Knut Bernström"}],"metadata":{"itemsPerPage":7,"pages":18,"previousPage":"/sv/s005.json","nextPage":"/sv/s005-3.json"}}