{"results":[{"aya":"022","id":4080,"locale":"sv","sura":"039","text":"Kan den vars bröst Gud öppnar så att det kan fyllas av underkastelse under Hans vilja och så att han kan ledas av sin Herres ljus [jämställas med den som är blind för Guds budskap]? Olyckliga de som förhärdar sina hjärtan mot tanken på Gud! Det är uppenbart att de har gått vilse.","translator":"Knut Bernström"},{"aya":"023","id":4081,"locale":"sv","sura":"039","text":"Gud har [steg för steg] uppenbarat det skönaste budskap, en Skrift vars olika delar [binds samman av] inre överensstämmelse och där sanningarna framställs i motsatspar. [Dess högstämda ordalag] framkallar rysningar i huden hos dem som fruktar sin Herre; men därefter mjuknar den och deras hjärtan [öppnar sig] för påminnelsen om Gud. Med denna [Skrift] vägleder Gud den Han vill; men den som Gud låter gå vilse finner ingen som leder honom på rätt väg.","translator":"Knut Bernström"},{"aya":"024","id":4082,"locale":"sv","sura":"039","text":"Är den som på Uppståndelsens dag får möta det svåra straffet med oskyddat ansikte [jämförbar med den gudfruktige som inte hotas av något straff]? Och till de orättfärdiga skall sägas: \"Pröva på det som ni [med era handlingar] har förtjänat!\"","translator":"Knut Bernström"},{"aya":"025","id":4083,"locale":"sv","sura":"039","text":"[Andra folk] före dem förnekade [uppenbarelsens] sanning och straffet drabbade dem från ett håll varifrån de ingenting anade.","translator":"Knut Bernström"},{"aya":"026","id":4084,"locale":"sv","sura":"039","text":"Och Gud lät dem smaka förödmjukelse [redan] i detta liv, men i det kommande livet [väntar dem] med visshet ett hårdare straff - om de bara hade vetat...!","translator":"Knut Bernström"},{"aya":"027","id":4085,"locale":"sv","sura":"039","text":"I KORANEN har Vi framställt alla slag av liknelser för människorna - kanske skall de stämma dem till eftertanke -","translator":"Knut Bernström"},{"aya":"028","id":4086,"locale":"sv","sura":"039","text":"en Koran på det arabiska språket, fri från slingrande formuleringar; kanske skall de [lära sig att] frukta Gud.","translator":"Knut Bernström"}],"metadata":{"itemsPerPage":7,"pages":11,"previousPage":"/sv/s039-3.json","nextPage":"/sv/s039-5.json"}}