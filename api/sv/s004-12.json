{"results":[{"aya":"078","id":571,"locale":"sv","sura":"004","text":"Var ni än befinner er kommer döden att hinna ifatt er, även om ni skulle [fly upp] i höga torn.\" När något gott kommer människorna till del, säger de: \"Detta är [en gåva] av Gud\"; men när något ont drabbar dem, säger de: \"Detta är ditt [verk].\" Säg: \"Allt är från Gud.\" Hur är det fatt med dessa människor som knappt förstår [någonting av] det som sker?","translator":"Knut Bernström"},{"aya":"079","id":572,"locale":"sv","sura":"004","text":"Det goda som du får del av är från Gud, och det onda som drabbar dig kommer av dig själv. OCH VI har sänt dig [Muhammad] som budbärare till människorna - [om detta] behövs inget annat vittne än Gud.","translator":"Knut Bernström"},{"aya":"080","id":573,"locale":"sv","sura":"004","text":"Den som lyder Sändebudet lyder Gud; och den som vänder honom ryggen [bör veta att] du inte är sänd att vaka över dem.","translator":"Knut Bernström"},{"aya":"081","id":574,"locale":"sv","sura":"004","text":"De säger att de lyder dig; men när de lämnar dig överlägger några av dem i nattens mörker om helt andra ting än det som du anbefaller; men Gud skriver ned vad de överlägger om under natten. Håll dig därför på avstånd från dem och sätt din lit till Gud. Utöver Gud behöver [du] ingen beskyddare.","translator":"Knut Bernström"},{"aya":"082","id":575,"locale":"sv","sura":"004","text":"Ägnar de ingen eftertanke åt det som Koranen [innehåller]? De skulle säkert ha funnit många motsägelser i den, om den inte varit från Gud.","translator":"Knut Bernström"},{"aya":"083","id":576,"locale":"sv","sura":"004","text":"OCH NÄR ett [rykte] som gäller fred eller krig kommer till deras kännedom, skyndar de sig att sprida det. Om de [i stället] genast underrättade Sändebudet och dem i deras gemenskap åt vilka anförtrotts myndighet och ansvar skulle de bland dem som [sysslar med att] utforska sanningen kunna klarlägga [ryktets betydelse]. Om inte Gud i Sin nåd hade förbarmat Sig över er skulle ni helt visst ha slutit er till Djävulen, alla utom ett fåtal.","translator":"Knut Bernström"},{"aya":"084","id":577,"locale":"sv","sura":"004","text":"Kämpa därför [Muhammad] för Guds sak - du svarar bara för dig själv - och ingjut lugn och dödsförakt hos de troende. Kanske hejdar Gud förnekarnas framfart; Guds slag faller hårdast och Hans straff är av exemplarisk stränghet.","translator":"Knut Bernström"}],"metadata":{"itemsPerPage":7,"pages":26,"previousPage":"/sv/s004-11.json","nextPage":"/sv/s004-13.json"}}