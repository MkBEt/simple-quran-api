{"results":[{"aya":"036","id":705,"locale":"sv","sura":"005","text":"Om de som förnekar sanningen ägde allt på jorden och lika mycket därtill och med detta ville friköpa sig från straff på Uppståndelsens dag, skulle detta vägras dem; för dem finns ett plågsamt straff [i beredskap].","translator":"Knut Bernström"},{"aya":"037","id":706,"locale":"sv","sura":"005","text":"De vill komma bort från Elden, men de kan inte komma bort; deras lidande är utan slut.","translator":"Knut Bernström"},{"aya":"038","id":707,"locale":"sv","sura":"005","text":"MANNEN SOM stjäl och kvinnan som stjäl skall som straff för detta brott få handen avhuggen; [denna föreskrift] är en sträng varning från Gud. Gud är allsmäktig, vis.","translator":"Knut Bernström"},{"aya":"039","id":708,"locale":"sv","sura":"005","text":"Men den som efter att ha begått brottet ångrar sig och gör bot och bättring [skall se att] Gud tar emot hans ånger; Gud är ständigt förlåtande, barmhärtig.","translator":"Knut Bernström"},{"aya":"040","id":709,"locale":"sv","sura":"005","text":"Vet du inte att Gud äger herraväldet över himlarna och jorden? Han straffar den Han vill och förlåter den Han vill; Gud har allt i Sin makt.","translator":"Knut Bernström"},{"aya":"041","id":710,"locale":"sv","sura":"005","text":"SÖRJ INTE, du Sändebud, över dem som tävlar med varandra om att förneka sanningen - några är sådana som har tron på sina läppar, men inte i sina hjärtan, några är bekännare av den judiska tron som gärna lyssnar till lögner [och] lyssnar till andra människor, som inte har kommit till dig, och som förvränger [innebörden av de uppenbarade] orden genom att ta dem ur deras sammanhang och säger: \"Om detta är vad ni har fått höra, kan ni godta det; i annat fall bör ni vara på er vakt!\" Och om Gud vill sätta någon på prov genom frestelse till det onda, kan du inte uppnå någonting till hans förmån av Gud. Dessa [människors] hjärtan vill Gud inte rena; förnedring skall drabba dem i denna värld och i det kommande livet väntar dem ett hårt straff -","translator":"Knut Bernström"},{"aya":"042","id":711,"locale":"sv","sura":"005","text":"de som ivrigt lyssnar till lögner och frossar i förbjudna ting. Om de nu kommer till dig [och ber dig döma], har du [valet att] antingen döma mellan dem eller att vända dig ifrån dem. Om du vänder dig ifrån dem, [skall du veta att] de inte kan vålla dig skada; men om du [väljer att] döma, döm då mellan dem med rättvisa. Gud älskar dem som gör rättvisa.","translator":"Knut Bernström"}],"metadata":{"itemsPerPage":7,"pages":18,"previousPage":"/sv/s005-5.json","nextPage":"/sv/s005-7.json"}}