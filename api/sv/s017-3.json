{"results":[{"aya":"015","id":2044,"locale":"sv","sura":"017","text":"Den som låter sig vägledas, vägleds till nytta för sig själv; och den som går vilse, går bara vilse till skada för sig själv. Och på ingen bärare av bördor skall läggas en annans börda. Vi straffar inte [ett folk] förrän Vi sänt Vårt sändebud [till dem].","translator":"Knut Bernström"},{"aya":"016","id":2045,"locale":"sv","sura":"017","text":"Men när Vi har beslutat att låta ett folk gå under, varnar Vi dem i deras mitt som bara lever för nöjen och njutningar, och [om] de ändå [fortsätter] att trotsa Oss faller den ofrånkomliga domen över dem och Vi förintar dem alla.","translator":"Knut Bernström"},{"aya":"017","id":2046,"locale":"sv","sura":"017","text":"Hur många släkten har Vi inte låtit gå under efter Noas tid! Ingen känner sina tjänares synder bättre, [ingen] ser dem klarare än din Herre.","translator":"Knut Bernström"},{"aya":"018","id":2047,"locale":"sv","sura":"017","text":"Om någon [enbart] står efter det jordiska livets förgängliga goda, låter Vi honom genast njuta av detta - [Vi ger] vad Vi vill, åt den Vi vill - men därefter låter Vi honom, förhatlig och utstött, brinna i helvetets [ugn].","translator":"Knut Bernström"},{"aya":"019","id":2048,"locale":"sv","sura":"017","text":"Men den som har det eviga livet för ögonen och som riktar hela sin strävan mot detta [mål] och som har trons [visshet], sådana [som han skall se] sin strävan uppskattad [till dess fulla värde].","translator":"Knut Bernström"},{"aya":"020","id":2049,"locale":"sv","sura":"017","text":"Åt alla - åt de förra såväl som åt de senare - ger Vi något av din Herres gåvor; ingen gräns har satts för din Herres givmildhet.","translator":"Knut Bernström"},{"aya":"021","id":2050,"locale":"sv","sura":"017","text":"Lägg märke till hur Vi [på jorden] gynnar några framför de andra, men i det eviga livet är graderna flera och det råder större skillnad i [de förmåner som] Vi ger [den ene men inte den andre].","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s017-2.json","nextPage":"/sv/s017-4.json"}}