{"results":[{"aya":"211","id":218,"locale":"sv","sura":"002","text":"Fråga Israels barn hur många klara budskap Vi har gett dem! Om någon förvränger de budskap som Gud i Sin nåd har skänkt honom, [skall han få erfara att] Gud straffar med stränghet.","translator":"Knut Bernström"},{"aya":"212","id":219,"locale":"sv","sura":"002","text":"Förnekarna av sanningen, som gör narr av de troende, har fått se det jordiska livets lockelser i ett förskönande ljus. Men de gudfruktiga skall ha rang högt över dem på Uppståndelsens dag. Gud ger Sitt goda i överflöd till den Han vill.","translator":"Knut Bernström"},{"aya":"213","id":220,"locale":"sv","sura":"002","text":"MÄNNISKORNA utgjorde en gång ett enda samfund, [men då splittring uppstod] sände Gud profeterna som förkunnare av ett glatt budskap om hopp och som varnare, och med dem [sände Han] uppenbarelsen med sanningen för att avgöra de frågor som människorna blivit oense om. [Uppenbarelsens] mottagare blev oense om dess innehåll först sedan de hade nåtts av de klara vittnesbörden - av inbördes ovilja och avund. Men Gud vägledde de troende i det som de med Hans tillåtelse hade kommit till skiljaktiga meningar om - Gud leder den Han vill till en rak väg.","translator":"Knut Bernström"},{"aya":"214","id":221,"locale":"sv","sura":"002","text":"Tror ni att ni skall få stiga in i paradiset utan att först ha gått igenom detsamma som de som levde före er? Olycka och motgång drabbade dem och skakade dem i grunden, så att sändebudet och de som följde honom i tron utropade: \"När skall hjälpen [komma] från Gud?\" Men Guds hjälp är [alltid] nära!","translator":"Knut Bernström"},{"aya":"215","id":222,"locale":"sv","sura":"002","text":"DE FRÅGAR dig vad de bör ge åt andra. Säg: \"Det goda ni vill ge skall ni ge till era föräldrar och närmaste anhöriga och till de faderlösa och de behövande och till vandringsmannen. Gud har kännedom om det goda ni gör.\"","translator":"Knut Bernström"},{"aya":"216","id":223,"locale":"sv","sura":"002","text":"DET ÄR en plikt för er att strida och detta är förhatligt för er. Men det kan hända att något är er förhatligt och [ändå] är detta ett gott för er; och det kan hända att ni älskar något och [ändå] är detta ett ont för er - Gud vet, men ni vet inte.","translator":"Knut Bernström"},{"aya":"217","id":224,"locale":"sv","sura":"002","text":"De frågar dig om [det är tillåtet] att strida under den helgade månaden. Säg: \"Att strida under denna månad är en svår [synd]. Men inför Gud är det en ännu svårare [synd] att spärra vägen till Gud [för andra] och att förneka Honom och [att vägra människorna tillträde till] den heliga Moskén och att jaga bort de troende därifrån. Förtryck är ett värre ont än döden.\"","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-30.json","nextPage":"/sv/s002-32.json"}}