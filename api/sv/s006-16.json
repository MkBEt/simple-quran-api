{"results":[{"aya":"106","id":895,"locale":"sv","sura":"006","text":"Följ det som din Herre har uppenbarat för dig - det finns ingen gud utom Han - och vänd dig ifrån dem som sätter medgudar vid Hans sida.","translator":"Knut Bernström"},{"aya":"107","id":896,"locale":"sv","sura":"006","text":"Om Gud hade velat skulle de inte ha satt medgudar vid Hans sida; Vi har inte utsett dig att vaka över dem och du är inte deras beskyddare.","translator":"Knut Bernström"},{"aya":"108","id":897,"locale":"sv","sura":"006","text":"Men förolämpa inte dem som de åkallar i Guds ställe. I sin okunnighet kan de vilja hämnas genom att förolämpa Gud. Vi har också låtit [människorna i] alla samfund se sina [dåliga] handlingar i ett fördelaktigt ljus. [Men] till sist skall de vända tillbaka till sin Herre och Han skall låta dem veta vad deras handlingar [var värda].","translator":"Knut Bernström"},{"aya":"109","id":898,"locale":"sv","sura":"006","text":"De svär högtidliga eder vid Gud att om de fick ett tecken skulle de sannerligen tro på det. Säg: \"Gud ensam råder över tecken och under.\" Men vad kan få er att inse att de inte skulle tro även om de fick [ett tecken].","translator":"Knut Bernström"},{"aya":"110","id":899,"locale":"sv","sura":"006","text":"När de första gången [hörde Vårt budskap] ville de inte tro, och därför skall Vi vända deras hjärtan ut och in och grumla deras syn, och Vi skall låta dem hållas i sitt trotsiga övermod, snubblande än hit än dit i blindo.","translator":"Knut Bernström"},{"aya":"111","id":900,"locale":"sv","sura":"006","text":"Även om Vi lät änglarna stiga ner till dem och de döda talade till dem och Vi förde samman inför dem allt [skapat som vittnen], skulle de inte kunna förmå sig att tro, om inte Gud ville detta. Men de flesta vet inte [att det förhåller sig så].","translator":"Knut Bernström"},{"aya":"112","id":901,"locale":"sv","sura":"006","text":"SÅ HAR Vi också låtit varje profet mötas av fiendskap från de onda krafterna bland människor och osynliga väsen, som viskar fagra ord i varandras öron för att förvirra och vilseleda. Hade det varit din Herres vilja skulle de inte ha gjort detta; låt dem därför hållas med sina påfund!","translator":"Knut Bernström"}],"metadata":{"itemsPerPage":7,"pages":24,"previousPage":"/sv/s006-15.json","nextPage":"/sv/s006-17.json"}}