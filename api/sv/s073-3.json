{"results":[{"aya":"015","id":5490,"locale":"sv","sura":"073","text":"VI HAR sänt ett sändebud till er, som skall vittna mot er, liksom Vi sände ett sändebud till Farao.","translator":"Knut Bernström"},{"aya":"016","id":5491,"locale":"sv","sura":"073","text":"Men Farao lydde inte sändebudet och Vi straffade honom med ett fruktansvärt straff.","translator":"Knut Bernström"},{"aya":"017","id":5492,"locale":"sv","sura":"073","text":"Om ni framhärdar i att förneka sanningen, hur skall ni skydda er mot [följderna av detta] den Dag då barnens lockar skall gråna,","translator":"Knut Bernström"},{"aya":"018","id":5493,"locale":"sv","sura":"073","text":"himlen skall rämna och Hans löfte bli verklighet","translator":"Knut Bernström"},{"aya":"019","id":5494,"locale":"sv","sura":"073","text":"Detta är en påminnelse. Låt nu den som vill, söka en väg till sin Herre [medan det är tid]!","translator":"Knut Bernström"},{"aya":"020","id":5495,"locale":"sv","sura":"073","text":"DIN HERRE vet att du [Muhammad] vakar [i bön] nästan två tredjedelar av natten eller halva natten eller en tredjedel av den, tillsammans med några av dina följeslagare. Och Gud, som fastställer nattens och dagens längd, vet att ni inte håller räkning på [era vakor] och Han vänder Sig till er [och lättar i Sin barmhärtighet era bördor]. Läs således ur Koranen vad ni med lätthet kan läsa. [Gud] vet att det kommer att finnas sjuka bland er och andra som färdas långt bort för att söka [den utkomst som] Han i Sin godhet [beviljar dem], och andra som kämpar för Guds sak. Läs alltså vad ni med lätthet kan läsa och förrätta bönen och hjälp de behövande och ge Gud ett lån av goda gärningar - varje god handling som ni sänder framför er [till Domen] skall ni återfinna hos Gud, förskönad och [följd av] en rikare belöning. Och be om Guds förlåtelse för era synder - Gud är ständigt förlåtande, barmhärtig!","translator":"Knut Bernström"}],"metadata":{"itemsPerPage":7,"pages":3,"previousPage":"/sv/s073-2.json"}}