{"results":[{"aya":"022","id":1923,"locale":"sv","sura":"016","text":"Er Gud är den Ende Guden. Men de som inte tror på det eviga livet förnekar det därför att högmod härskar i deras hjärtan.","translator":"Knut Bernström"},{"aya":"023","id":1924,"locale":"sv","sura":"016","text":"Utan tvivel vet Gud vad de döljer lika väl som det som de öppet tillkännager - [och] Han älskar inte de högmodiga,","translator":"Knut Bernström"},{"aya":"024","id":1925,"locale":"sv","sura":"016","text":"de som på frågan \"Vad har er Herre uppenbarat?\" svarar: \"[Ingenting annat än] sagor från förfädernas tid.\"","translator":"Knut Bernström"},{"aya":"025","id":1926,"locale":"sv","sura":"016","text":"Därför skall de på Uppståndelsens dag bära hela bördan av sin egen skuld och [därtill] en del av den börda de okunniga [bär] som de hade vilselett - det är sannerligen en tung börda som de måste bära!","translator":"Knut Bernström"},{"aya":"026","id":1927,"locale":"sv","sura":"016","text":"Även de som levde förr tänkte ut listiga och bedrägliga argument [mot sändebudens förkunnelse]; men Gud lät allt det som de hade byggt upp skakas i sina grundvalar så att taken störtade in över deras huvuden - och straffet drabbade dem utan att de förstod varifrån det kom.","translator":"Knut Bernström"},{"aya":"027","id":1928,"locale":"sv","sura":"016","text":"Till sist, på Uppståndelsens dag, skall Han låta dem smaka den fulla förödmjukelsen och Han skall säga: \"Var är dessa Mina medhjälpare [som ni gav Mig] och för vars skull ni alltid vände ryggen [åt profeterna och allt vad de förkunnade?]\" De som har fått kunskap skall säga: \"Denna dag har skam och elände drabbat dem som förnekade sanningen,","translator":"Knut Bernström"},{"aya":"028","id":1929,"locale":"sv","sura":"016","text":"de som i det ögonblick då änglarna samlade in deras själar [fortsatte att] göra orätt mot sig själva [genom sin förnekelse]!\" Då skall de underkasta sig [och säga:] \"Vi gjorde inte orätt [med avsikt].\" [Men svaret skall bli:] \"Jo, sannerligen [gjorde ni orätt med avsikt]! Gud har full kännedom om alla era handlingar!","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s016-3.json","nextPage":"/sv/s016-5.json"}}