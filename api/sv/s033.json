{"results":[{"aya":"001","id":3534,"locale":"sv","sura":"033","text":"PROFET! Frukta Gud och gör inga eftergifter för dem som förnekar sanningen och för hycklarna! Gud är allvetande, vis.","translator":"Knut Bernström"},{"aya":"002","id":3535,"locale":"sv","sura":"033","text":"Och följ det som uppenbaras för dig av din Herre! Gud har full kännedom om vad ni gör.","translator":"Knut Bernström"},{"aya":"003","id":3536,"locale":"sv","sura":"033","text":"Och lita helt till Gud - den som litar till Gud har det stöd han behöver.","translator":"Knut Bernström"},{"aya":"004","id":3537,"locale":"sv","sura":"033","text":"GUD skapar inte två hjärtan i bröstet på någon man och Han gör inte era förskjutna hustrur till era mödrar, inte heller era adoptivsöner till era söner. Detta är ord som kommer över era läppar. Men Gud säger sanningen och Han leder [er] till [den raka] vägen.","translator":"Knut Bernström"},{"aya":"005","id":3538,"locale":"sv","sura":"033","text":"Ge [de barn som ni adopterar] det namn som deras fäder bar; detta är det rätta förfarandet inför Gud. Och om ni inte känner fadern, [kalla då den ni har adopterat för] er broder i tron eller er skyddsling. Om ni här begår ett misstag, skall ni inte klandras för detta - nej, [det som är av betydelse är] vad ni innerst inne syftar till. Gud är ständigt förlåtande, barmhärtig.","translator":"Knut Bernström"},{"aya":"006","id":3539,"locale":"sv","sura":"033","text":"Profeten är närmare de troende än de är sig själva, och hans hustrur är deras mödrar [i tron]. Men de band som knyter blodsförvanter till varandra är enligt Guds lag fastare än de band av broderskap som nu förenar de troende med dem som har utvandrat, vilket inte hindrar att ni ger era troende bröder och vänner de sedvanliga bevisen på er vänskap. Detta står skrivet i [Guds öppna] bok.","translator":"Knut Bernström"},{"aya":"007","id":3540,"locale":"sv","sura":"033","text":"OCH VI har tagit löfte av profeterna - av dig [Muhammad] och av Noa och Abraham och Moses och Jesus, Marias son - ja, Vi tog en högtidlig försäkran av dem,","translator":"Knut Bernström"}],"metadata":{"itemsPerPage":7,"pages":11,"nextPage":"/sv/s033-2.json"}}