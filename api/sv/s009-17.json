{"results":[{"aya":"113","id":1348,"locale":"sv","sura":"009","text":"DET ANSTÅR inte Profeten och inte heller de troende att be om syndernas förlåtelse för avgudadyrkare, även om de hörde till deras nära anförvanter, sedan det klargjorts för dem att Elden är sådana [människors] arvedel.","translator":"Knut Bernström"},{"aya":"114","id":1349,"locale":"sv","sura":"009","text":"Och Abrahams bön att hans fader skulle förlåtas var ingenting annat än uppfyllelsen av ett löfte till denne, men när det blev klart för honom att fadern var en fiende till Gud, tog han avstånd från honom. Abraham var en ömsint och fördragsam [människa].","translator":"Knut Bernström"},{"aya":"115","id":1350,"locale":"sv","sura":"009","text":"Gud låter inte de människor som Han har kallat [till trons väg] gå vilse, förrän Han har klargjort för dem vad de bör avhålla sig från. Gud har kunskap om allt.","translator":"Knut Bernström"},{"aya":"116","id":1351,"locale":"sv","sura":"009","text":"Guds är herraväldet över himlarna och jorden; Han skänker liv och Han skänker död. Ni har ingen beskyddare och ingen hjälpare utom Gud.","translator":"Knut Bernström"},{"aya":"117","id":1352,"locale":"sv","sura":"009","text":"GUD HAR i Sin nåd inneslutit Profeten och dem som övergav ondskans rike och dem som gav utvandrarna husrum och hjälp - dem som följde honom i de mörka stunder, då några bland de troende nära nog hade svikit. Ja, Han inneslöt dem [alla] i Sin nåd; Han, den Barmhärtige, ömmade för dem.","translator":"Knut Bernström"},{"aya":"118","id":1353,"locale":"sv","sura":"009","text":"Och [Han har visat] de tre Sin nåd, de tre som inte gick med [i fälttåget] men som [till sist], när jorden och dess vidder tycktes dem trång och de greps av djup beklämning, förstod att de inte kunde fly bort från Gud utan måste [finna en väg] tillbaka till Honom. Då inneslöt Han dem i Sin nåd, så att de i ånger kunde vända sig ifrån synden; Gud, den Barmhärtige, går den ångerfulle till mötes.","translator":"Knut Bernström"},{"aya":"119","id":1354,"locale":"sv","sura":"009","text":"TROENDE! Frukta Gud [i ert tal och i era handlingar] och håll samman med dem som älskar sanningen!","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s009-16.json","nextPage":"/sv/s009-18.json"}}