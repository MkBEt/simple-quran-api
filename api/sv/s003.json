{"results":[{"aya":"001","id":294,"locale":"sv","sura":"003","text":"Alif lam meem.","translator":"Knut Bernström"},{"aya":"002","id":295,"locale":"sv","sura":"003","text":"GUD - det finns ingen annan gud än Han, den Levande, skapelsens evige Vidmakthållare.","translator":"Knut Bernström"},{"aya":"003","id":296,"locale":"sv","sura":"003","text":"Steg för steg uppenbarar Han för dig denna Skrift och med den sanningen och bekräftelse av det som ännu består [av äldre tiders uppenbarelser]; det är Han som uppenbarade Tora och Evangeliet","translator":"Knut Bernström"},{"aya":"004","id":297,"locale":"sv","sura":"003","text":"i äldre tid, till vägledning för människorna och det är Han som har uppenbarat den måttstock med vars hjälp rätt kan mätas och skiljas från orätt. Ett strängt straff väntar dem som förnekar [sanningen i] Guds budskap - ja, Gud är allsmäktig och hämnden är Hans.","translator":"Knut Bernström"},{"aya":"005","id":298,"locale":"sv","sura":"003","text":"För Gud är ingenting dolt vare sig på jorden eller i himlen.","translator":"Knut Bernström"},{"aya":"006","id":299,"locale":"sv","sura":"003","text":"Det är Han som formar er i moderlivet enligt Sin vilja. Det finns ingen annan gud än Han, den Allsmäktige, den Vise.","translator":"Knut Bernström"},{"aya":"007","id":300,"locale":"sv","sura":"003","text":"Det är Han som har uppenbarat för dig denna Skrift, där det finns fast och klart formulerade budskap - de utgör dess kärna - och andra som är framställda i bilder. Men de vilkas hjärtan har farit vilse går efter sådant i Skriften som har framställts i bild, när de försöker så split och förvirring genom [godtycklig] tolkning av dess innersta mening - dess innersta mening känner ingen utom Gud. - De vilkas kunskap är fast och djupt rotad säger: \"Vi tror på denna [Skrift]; allt är från vår Herre.\" Men ingen ägnar eftertanke åt [och tar varning av] detta utom de som har förstånd.","translator":"Knut Bernström"}],"metadata":{"itemsPerPage":7,"pages":29,"nextPage":"/sv/s003-2.json"}}