{"results":[{"aya":"036","id":1196,"locale":"sv","sura":"008","text":"Med sina rikedomar försöker förnekarna hindra [människor] att följa Guds väg, och med det kommer de att fortsätta; men en dag skall de känna ånger och gräma sig [över dessa handlingar] och till sist skall de besegras. Förnekarna skall föras samman framför helvetet,","translator":"Knut Bernström"},{"aya":"037","id":1197,"locale":"sv","sura":"008","text":"för att Gud skall skilja de onda och de goda åt. Och Han skall bunta ihop de onda och trava dem på varandra och störta dem i helvetet, alla tillsammans. De var förlorarna.","translator":"Knut Bernström"},{"aya":"038","id":1198,"locale":"sv","sura":"008","text":"[Muhammad!] Säg till sanningens förnekare: \"Om ni gör slut på [ert motstånd mot tron] skall det förflutna förlåtas er, men om ni återupptar [er fientliga hållning, bör ni tänka på] hur det gick för forna tiders folk [som ville trotsa Gud].\"","translator":"Knut Bernström"},{"aya":"039","id":1199,"locale":"sv","sura":"008","text":"Och kämpa mot dem till dess förtrycket upphör och all dyrkan ägnas Gud. Om de upphör ser Gud vad de gör;","translator":"Knut Bernström"},{"aya":"040","id":1200,"locale":"sv","sura":"008","text":"men om de vänder om [och på nytt gör motstånd mot tron] skall ni veta att Gud är er beskyddare - den mäktigaste Beskyddaren och den bäste Hjälparen av alla!","translator":"Knut Bernström"},{"aya":"041","id":1201,"locale":"sv","sura":"008","text":"FEMTEDELEN av det byte som ni tar i krig - det måste ni veta - tillhör Gud och Sändebudet och [hans] närmaste och de faderlösa och de behövande och vandringsmannen. [Lyd detta bud] om ni tror på Gud och på vad Vi har uppenbarat för Vår tjänare den dag då sanningen skildes från lögnen - den dag då de två härarna drabbade samman. Gud har allt i Sin makt.","translator":"Knut Bernström"},{"aya":"042","id":1202,"locale":"sv","sura":"008","text":"[Minns] att ni befann er i dalens främre ände och [fienden] i den bortre änden med karavanen långt under er. Om [båda sidor] hade gjort upp om att drabba samman, skulle ni säkert ha dragit er ur spelet, men [striden kom till stånd] därför att Guds vilja måste ske - så att de som stupade, skulle stupa som klart bevis [för sanningen], och att de som fick behålla livet, skulle behålla det som klart bevis [för sanningen]. Gud hör allt, vet allt.","translator":"Knut Bernström"}],"metadata":{"itemsPerPage":7,"pages":11,"previousPage":"/sv/s008-5.json","nextPage":"/sv/s008-7.json"}}