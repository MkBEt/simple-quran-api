{"results":[{"aya":"155","id":1109,"locale":"sv","sura":"007","text":"Och Moses utsåg bland folket sjuttio män som vid en av Oss utsatt tid [skulle be om förlåtelse för deras synd]. Och då de [i sin ängslan] började skaka och skälva, bad han: \"Herre! Om det hade varit Din vilja skulle Du för länge sedan ha låtit dem gå under och mig [med dem]. Vill Du [nu] förgöra oss på grund av det som galningarna i vår mitt har gjort sig skyldiga till? Det [som skett] var ingenting annat än en prövning som Du har låtit oss genomgå, och därmed låter Du den Du vill gå vilse och vägleder Du den Du vill. Du är vår Beskyddare; förlåt oss och förbarma Dig över oss. Du är den Bäste av dem som förlåter!","translator":"Knut Bernström"},{"aya":"156","id":1110,"locale":"sv","sura":"007","text":"Låt gott komma oss till del i detta liv och i det eviga livet. Ja, Vi vänder tillbaka till Dig [i djup ånger].\" [Gud] svarade: \"Jag låter Mitt straff drabba den Jag vill; men Min nåd och Min barmhärtighet når överallt och Min nåd skänker Jag dem som fruktar Gud och ger åt de behövande och som tror på Mina budskap;","translator":"Knut Bernström"},{"aya":"157","id":1111,"locale":"sv","sura":"007","text":"som följer Sändebudet, den olärde Profeten, som de kan finna omnämnd i sina egna [Skrifter], i Tora och i Evangeliet; och han skall anbefalla dem det som är rätt och förbjuda dem det som är orätt och förklara tillåtna för dem alla goda och nyttiga ting och otillåtet allt som är ont och skadligt och befria dem från deras bördor och lösa dem från de bojor som har bundit dem. De som tror på honom och ärar honom och stöder honom och låter sig ledas av det ljus som åtföljer honom - dem skall det gå väl i händer.\"","translator":"Knut Bernström"},{"aya":"158","id":1112,"locale":"sv","sura":"007","text":"Säg: \"Människor! Jag är Guds Sändebud, [utsänd] till er alla av Honom som äger herraväldet över himlarna och jorden! Det finns ingen gud utom Han - Han som skänker liv och skänker död. Tro därför på Gud och Hans Sändebud, den olärde Profeten, som tror på Gud och Hans ord, och följ honom så att ni får vägledning.\"","translator":"Knut Bernström"},{"aya":"159","id":1113,"locale":"sv","sura":"007","text":"BLAND Moses folk finns de som leder [andra] och som [själva] handlar rättrådigt, lysta av sanningens [ljus].","translator":"Knut Bernström"},{"aya":"160","id":1114,"locale":"sv","sura":"007","text":"Vi delade dem i tolv stammar som var och en utgjorde ett samfund. När folket bad Moses om vatten ingav Vi honom att slå med sin stav på klippan och då sprang tolv källor fram, och var och en visste var han skulle dricka. Och Vi lät molnen skänka dem skugga och sände dem manna och vaktlar till föda [och förmanade dem:] \"Ät av allt det goda som Vi har skänkt er för er försörjning!\" Oss vållade de ingen skada [med sina överträdelser av Våra bud], men de skadade sig själva.","translator":"Knut Bernström"},{"aya":"161","id":1115,"locale":"sv","sura":"007","text":"Och när de fick tillsägelsen: ”Bygg och bo i detta land och ät vad ni vill av vad det ger, men fall ned med pannan mot jorden vid inträdet och bed: 'Lös oss från bördan av vår synd!' [Då] skall Vi förlåta er era synder [och] rikligt belöna dem som gör det goda och det rätta” -","translator":"Knut Bernström"}],"metadata":{"itemsPerPage":7,"pages":30,"previousPage":"/sv/s007-22.json","nextPage":"/sv/s007-24.json"}}