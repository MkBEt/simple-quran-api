{"results":[{"aya":"043","id":1278,"locale":"sv","sura":"009","text":"Gud förlåter dig - men varför lät du dem [stanna hemma], innan du hade klart för dig vilka som talade sanning och vilka som ljög","translator":"Knut Bernström"},{"aya":"044","id":1279,"locale":"sv","sura":"009","text":"De som tror på Gud och den Yttersta dagen ber dig inte befria dem från [plikten] att kämpa [för Guds sak] med sina ägodelar och med livet som insats - och Gud vet vilka de är som fruktar Honom.","translator":"Knut Bernström"},{"aya":"045","id":1280,"locale":"sv","sura":"009","text":"Inga utom de som inte tror på Gud och den Yttersta dagen och är osäkra i sitt inre och vacklar mellan olika ståndpunkter, ber dig om befrielse.","translator":"Knut Bernström"},{"aya":"046","id":1281,"locale":"sv","sura":"009","text":"Om de hade velat gå [med de övriga] skulle de helt säkert ha gjort förberedelser för detta. Men Gud ville inte att de skulle gå ut och så höll Han dem tillbaka, och [de fick] svaret: \"Stanna hemma med [de övriga] som stannar hemma.\"","translator":"Knut Bernström"},{"aya":"047","id":1282,"locale":"sv","sura":"009","text":"Om de hade gått med er skulle de inte ha gjort annat än ställt till oreda för er och sprungit runt [med rykten] från den ene till den andre för att skapa missnöje, och det finns bland er de som gärna lyssnar till [rykten]. Gud vet vilka de orättfärdiga är.","translator":"Knut Bernström"},{"aya":"048","id":1283,"locale":"sv","sura":"009","text":"Även tidigare försökte de vigla upp dina män och vållade dig många svårigheter, till dess att sanningen kom fram och Guds vilja uppenbarades - till deras stora förargelse.","translator":"Knut Bernström"},{"aya":"049","id":1284,"locale":"sv","sura":"009","text":"Bland dem fanns några som sade: \"Ge mig tillstånd [att stanna hemma] och bespara mig denna svåra prövning!\" [Redan deras begäran innebär att] de har satts på prov och inte bestått [provet]! Helvetets [lågor] kommer helt visst att innesluta förnekarna [som en mur].","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s009-6.json","nextPage":"/sv/s009-8.json"}}