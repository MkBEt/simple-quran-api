{"results":[{"aya":"043","id":4261,"locale":"sv","sura":"041","text":"Vad de säger till dig [Muhammad] är ingenting annat än det som har sagts till de profeter som gick före dig. Din Herre är Den som ger full förlåtelse, men också Den som straffar med ett plågsamt straff.","translator":"Knut Bernström"},{"aya":"044","id":4262,"locale":"sv","sura":"041","text":"Om Vi hade uppenbarat denna Koran på ett annat språk än arabiska, skulle de [som nu avvisar den] helt säkert ha sagt: \"Varför har inte dess verser fått en fast och klar avfattning? [Budskap på] ett främmande språk! Och [budbäraren] arab!\" Säg: \"Denna [Skrift] ger alla som vill tro vägledning och bot [mot tvivel och okunnighet]; men för dem som inte vill tro har öronen täppts till och den känns som [en dimma] av blindhet [och elände] - [Koranen blir] för dem [bara] ett rop i ett långt avlägset fjärran.","translator":"Knut Bernström"},{"aya":"045","id":4263,"locale":"sv","sura":"041","text":"Och Vi gav Moses Skriften, men olika meningar uppstod [bland människorna] om dess innebörd; och om inte din Herre hade beslutat [om uppskov] skulle allt [genast] ha varit avgjort mellan dem. Men [som det nu är] fortsätter de att omge [uppenbarelsen] med sina tvivel och misstankar.","translator":"Knut Bernström"},{"aya":"046","id":4264,"locale":"sv","sura":"041","text":"DEN SOM handlar rättrådigt har själv gott av det, och den som gör orätt vållar sig själv skada; deras Herre vill inte Sina tjänare ont.","translator":"Knut Bernström"},{"aya":"047","id":4265,"locale":"sv","sura":"041","text":"Han ensam har kunskapen om den Yttersta stundens ankomst; ingen frukt tränger fram ur sitt hölje och ingen varelse av honkön blir havande, inte heller föder hon, utan Hans vetskap. Den Dag då Han skall fråga [avgudadyrkarna]: \"Var är [nu] Mina medgudar?\" - kommer de att svara: \"Vi måste erkänna att ingen av oss kan vittna [att de finns].\"","translator":"Knut Bernström"},{"aya":"048","id":4266,"locale":"sv","sura":"041","text":"Det som de förut brukat åkalla har då övergett dem, och de har förstått att det inte finns någon plats dit de kan fly.","translator":"Knut Bernström"},{"aya":"049","id":4267,"locale":"sv","sura":"041","text":"MÄNNISKAN förtröttas inte att be om goda ting, men när hon drabbas av ett ont tappar hon modet och misströstar [om Guds nåd].","translator":"Knut Bernström"}],"metadata":{"itemsPerPage":7,"pages":8,"previousPage":"/sv/s041-6.json","nextPage":"/sv/s041-8.json"}}