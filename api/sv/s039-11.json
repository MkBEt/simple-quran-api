{"results":[{"aya":"071","id":4129,"locale":"sv","sura":"039","text":"Och de som förnekade sanningen skall drivas mot helvetet, skara efter skara, och när de når fram öppnas dess portar och väktarna säger till dem: \"Har inte sändebud ur era egna led kommit och framfört er Herres budskap till er och påmint er om mötet denna Dag?\" Och de skall svara: \"Jo, [så är det].\" Men [Guds] straffdom har oåterkalleligen fallit över förnekarna","translator":"Knut Bernström"},{"aya":"072","id":4130,"locale":"sv","sura":"039","text":"och [väktarna] säger: \"Gå in genom helvetets portar - där skall ni förbli till evig tid!\" Usel är den boning [som är förberedd] för dem som syndade av högmod!","translator":"Knut Bernström"},{"aya":"073","id":4131,"locale":"sv","sura":"039","text":"Och de som fruktade sin Herre skall ledas mot paradiset, skara efter skara, och när de når fram står [redan] dess portar öppna och väktarna säger: \"Fred vare med er, ni goda människor! Stig in [i paradiset]! Här skall ni förbli till evig tid!\"","translator":"Knut Bernström"},{"aya":"074","id":4132,"locale":"sv","sura":"039","text":"Och de [saliga] skall säga: \"Låt oss lova och prisa Gud, som har uppfyllt Sitt löfte och gett oss [detta] land till arvedel, [denna] lustgård där vi får slå oss ned var vi har lust!\" Ja, makalös är den belöning [som är förberedd] för dem som arbetar och strävar [för Guds sak]!","translator":"Knut Bernström"},{"aya":"075","id":4133,"locale":"sv","sura":"039","text":"Och du skall se änglarna omge [Allmaktens] tron med lovsång till sin Herres ära. Och rättvisa domar har fällts och [alla] höjer ropet: \"Allt lov och pris tillkommer Gud, världarnas Herre!\"","translator":"Knut Bernström"}],"metadata":{"itemsPerPage":7,"pages":11,"previousPage":"/sv/s039-10.json"}}