{"results":[{"aya":"064","id":1965,"locale":"sv","sura":"016","text":"Och Vi har uppenbarat denna Skrift för dig för att du skall klargöra för dem det som de tvistar om, och som en vägledning och en nåd för dem som vill tro.","translator":"Knut Bernström"},{"aya":"065","id":1966,"locale":"sv","sura":"016","text":"OCH GUD låter regn falla från skyn och ger på så sätt nytt liv åt den jord som varit död; i detta ligger helt visst ett budskap till dem som lyssnar.","translator":"Knut Bernström"},{"aya":"066","id":1967,"locale":"sv","sura":"016","text":"Och från boskapen kan ni hämta en [annan] lärdom: i deras buk, mellan det som kroppen stöter bort och blodet [som uppehåller livet], låter Vi ren mjölk [alstras] för er, en välsmakande [dryck].","translator":"Knut Bernström"},{"aya":"067","id":1968,"locale":"sv","sura":"016","text":"Och ur frukterna av dadelpalmen och vinrankan utvinner ni både vin och hälsosam näring; i detta ligger helt visst ett budskap till dem som använder sitt förstånd.","translator":"Knut Bernström"},{"aya":"068","id":1969,"locale":"sv","sura":"016","text":"Och din Herre har lärt biet att inrätta sig i bergen och i träd och i det som [människor] ställer i ordning [för dess behov];","translator":"Knut Bernström"},{"aya":"069","id":1970,"locale":"sv","sura":"016","text":"och att hämta sin näring från alla [växter som ger] frukt och att följa de vägar som din Herre [har utstakat för det]. Och en saft av skiftande färg sipprar fram ur dess [inre] i vilken det finns läkande ämnen [till nytta] för människorna. I allt detta ligger helt visst ett budskap till människor som tänker.","translator":"Knut Bernström"},{"aya":"070","id":1971,"locale":"sv","sura":"016","text":"GUD HAR skapat er och, när tiden är inne, skall Han låta er dö. Och det finns de bland er som [vid hög] ålder blir så skröpliga, att de glömmer allt vad de en gång har vetat. Gud vet allt och är mäktig allt.","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s016-9.json","nextPage":"/sv/s016-11.json"}}