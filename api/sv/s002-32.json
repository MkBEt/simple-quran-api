{"results":[{"aya":"218","id":225,"locale":"sv","sura":"002","text":"De som har blivit troende och har övergett ondskans rike och som strävar och kämpar för Guds sak [har skäl att] hoppas på Guds barmhärtighet - Gud är ständigt förlåtande, barmhärtig.","translator":"Knut Bernström"},{"aya":"219","id":226,"locale":"sv","sura":"002","text":"DE FRÅGAR dig om rusdrycker och spel om pengar. Säg: \"Det ligger svår synd i bådadera men [också] något som kan vara människan till nytta. Det onda de medför är dock större än den nytta de kan ge.\" Och de frågar dig vad de bör ge åt andra. Säg: \"Det som överstiger vars och ens behov.\" Så klargör Gud [Sina] budskap för er för att ni skall tänka över [dem]","translator":"Knut Bernström"},{"aya":"220","id":227,"locale":"sv","sura":"002","text":"vad gäller både detta liv och det eviga livet. Och de frågar dig hur [de bör handla gentemot] de faderlösa. Säg: \"Att göra det som är till deras nytta är det bästa.\" Och om ni förvaltar deras egendom tillsammans med er egen, [minns då att] de är era bröder; Gud skiljer mellan den som försämrar och den som förbättrar och om Gud så ville, kunde Han lägga på er tunga bördor. Gud är allsmäktig, vis.","translator":"Knut Bernström"},{"aya":"221","id":228,"locale":"sv","sura":"002","text":"TAG inte till hustrur kvinnor som dyrkar avgudar förrän de blivit troende - en troende [Guds] tjänarinna är helt visst bättre än en som dyrkar avgudar, hur tilldragande ni än finner henne. Och gift inte bort era döttrar med män som dyrkar avgudar förrän de blivit troende - en troende [Guds] tjänare är helt visst bättre än en avgudadyrkare, hur förträfflig ni än finner honom. Sådana [människor] inbjuder till Elden, men Gud inbjuder till paradiset och att genom Hans nåd söka syndernas förlåtelse. Och Han klargör Sina budskap för människorna för att stämma dem till eftertanke.","translator":"Knut Bernström"},{"aya":"222","id":229,"locale":"sv","sura":"002","text":"OCH DE frågar dig om [kvinnans] månadsblödning. Säg: \"Detta är ett ömtåligt och smärtsamt tillstånd. Håll er därför borta från kvinnorna under deras period och kom inte nära dem förrän de är rena; men när de har renat sig ta dem då till er, så som Gud har befallt er.\" Gud älskar dem som vänder tillbaka till Honom i ånger [om de har syndat] och Han älskar dem som vill rena sig.","translator":"Knut Bernström"},{"aya":"223","id":230,"locale":"sv","sura":"002","text":"Era hustrur är för er [som] en åker; beträd därför er åker, när och som ni önskar - men sörj [först] för era själar. Frukta Gud och var förvissade om att ni skall möta Honom. Och förkunna för de troende hoppets budskap.","translator":"Knut Bernström"},{"aya":"224","id":231,"locale":"sv","sura":"002","text":"GÖR INTE Gud till måltavla för era eder så att ni [i Hans namn] hindrar er själva från att göra gott och frukta Gud och att medla i tvister mellan människor. Gud hör allt, vet allt.","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-31.json","nextPage":"/sv/s002-33.json"}}