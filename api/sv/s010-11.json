{"results":[{"aya":"071","id":1435,"locale":"sv","sura":"010","text":"BERÄTTA för dem om Noa, som sade till sitt folk: \"Om ni, mitt folk, inte kan tåla att jag vistas [bland er] och förkunnar Guds budskap, [skall ni veta att] jag sätter min lit till Gud. Besluta nu i samråd vilka åtgärder ni vill vidta [mot mig] och [ropa på dem som ni tror vara] Guds medhjälpare. Hys inga betänkligheter - nej, sätt er plan i verket utan att ge mig uppskov!","translator":"Knut Bernström"},{"aya":"072","id":1436,"locale":"sv","sura":"010","text":"Men om ni vänder ryggen [åt mina varningar, tänk då på att] jag inte begär någon lön av er; jag väntar ingen lön från någon annan än Gud, och jag har blivit befalld att vara en av dem som underkastar sig Hans vilja.\"","translator":"Knut Bernström"},{"aya":"073","id":1437,"locale":"sv","sura":"010","text":"Men de beskyllde honom för lögn. Och så räddade Vi honom och dem som följde honom i arken och lät dem ta jorden i besittning [efter dem] som påstod att Våra budskap var lögn och som Vi lät drunkna [i vattenmassorna]. Se där hur slutet blev för dem som varnades [förgäves]!","translator":"Knut Bernström"},{"aya":"074","id":1438,"locale":"sv","sura":"010","text":"EFTER HONOM sände Vi [flera] sändebud, [var och en] till hans [eget] folk, med klara bevis [om sanningen]. Men [människorna] ville inte tro på det som de förut hade avfärdat som lögn. Så förseglar Gud syndarnas hjärtan.","translator":"Knut Bernström"},{"aya":"075","id":1439,"locale":"sv","sura":"010","text":"Därefter lät Vi Moses och Aron bege sig till Farao och hans stormän med Våra tecken; men de var högmodiga människor, ovilliga att göra bot och bättra sig.","translator":"Knut Bernström"},{"aya":"076","id":1440,"locale":"sv","sura":"010","text":"Och när sanningen från Oss nådde dem, sade de: \"Uppenbart är detta [ingenting annat än] bländande och förhäxande vältalighet!\"","translator":"Knut Bernström"},{"aya":"077","id":1441,"locale":"sv","sura":"010","text":"Moses sade: \"Talar ni [så] om sanningen när den når er? Är detta förhäxande vältalighet? Det går inte dem väl i händer som bedriver trolldom!\"","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s010-10.json","nextPage":"/sv/s010-12.json"}}