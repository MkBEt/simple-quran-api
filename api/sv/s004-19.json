{"results":[{"aya":"127","id":620,"locale":"sv","sura":"004","text":"DE BER dig om ett klarläggande av de regler som gäller kvinnor. Säg: \"Gud [själv] klargör för er vad som gäller dem; och [därtill] det som blir uppläst för er i Skriften om faderlösa flickor, till vilka ni inte vill ge [de brudgåvor] som är föreskrivna för dem, trots att ni önskar ta dem till hustrur, och om de värnlösa barnen och om er plikt att behandla de faderlösa med full rättvisa. Och Gud har full kännedom om det goda ni gör.\"","translator":"Knut Bernström"},{"aya":"128","id":621,"locale":"sv","sura":"004","text":"Och om en kvinna fruktar hård behandling från mannens sida eller att han skall vända sig ifrån henne, kan ingen av dem klandras för att de söker förlikning; en uppgörelse i godo är bäst. I människans natur ligger [något av] snikenhet; [men sträva att] göra rätt och frukta Gud - Gud är väl underrättad om vad ni gör.","translator":"Knut Bernström"},{"aya":"129","id":622,"locale":"sv","sura":"004","text":"Det är inte möjligt för er att ge era hustrur lika behandling i allt, hur uppriktigt ni än önskar det; men ge inte era känslor [för en] så tydliga uttryck att ni lämnar den [andra] i ovisshet [om vad ni känner för henne]. Men om ni lägger till rätta det som ni har brustit i och fruktar Gud [skall ni se att] Gud är ständigt förlåtande, barmhärtig.","translator":"Knut Bernström"},{"aya":"130","id":623,"locale":"sv","sura":"004","text":"Och om man och hustru [likväl] går skilda vägar, skall Gud i Sin rikedom ge dem båda ersättning [för deras förlust]; Gud når överallt och Hans vishet är oändlig.","translator":"Knut Bernström"},{"aya":"131","id":624,"locale":"sv","sura":"004","text":"GUD tillhör allt det som himlarna rymmer och det som jorden bär. Vi uppmanade dem som fick ta emot Skriften före er, liksom [Vi uppmanar] er, att frukta Gud. Om ni förnekar sanningen [kan ni inte skada Honom]. Allt det som himlarna rymmer och det som jorden bär är Hans. Gud är Sig själv nog och allt lov och pris tillkommer Honom.","translator":"Knut Bernström"},{"aya":"132","id":625,"locale":"sv","sura":"004","text":"Gud tillhör allt det som himlarna rymmer och det som jorden bär; [ni] behöver ingen beskyddare utöver Gud.","translator":"Knut Bernström"},{"aya":"133","id":626,"locale":"sv","sura":"004","text":"Om Han ville, kunde Han låta er, människor, försvinna och låta ett nytt släkte uppstå. Gud har makt att göra detta.","translator":"Knut Bernström"}],"metadata":{"itemsPerPage":7,"pages":26,"previousPage":"/sv/s004-18.json","nextPage":"/sv/s004-20.json"}}