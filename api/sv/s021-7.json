{"results":[{"aya":"043","id":2526,"locale":"sv","sura":"021","text":"Har de då andra gudar än Oss som skyddar dem? Men dessa [gudar] kan inte [ens] hjälpa sig själva och har ingen som skyddar dem mot Oss!","translator":"Knut Bernström"},{"aya":"044","id":2527,"locale":"sv","sura":"021","text":"Nej, Vi lät dem - liksom deras fäder - njuta av livets goda så länge att de fann tiden lång. Ser de då inte hur Vi går till väga mot [ett] land och berövar det dess bästa resurser [och låter dess tidigare storhet och makt följas av nedgång och fall]? Tror de ändå att de [till sist] skall hemföra segern","translator":"Knut Bernström"},{"aya":"045","id":2528,"locale":"sv","sura":"021","text":"SÄG [Muhammad]: \"Jag varnar er inte med andra ord än de som uppenbaras [för mig]!\" Men de som [låtsas] döva kan inte uppfatta varningen.","translator":"Knut Bernström"},{"aya":"046","id":2529,"locale":"sv","sura":"021","text":"Och så snart de får känning av en vindstöt av din Herres straff, jämrar de sig: \"Vi har dragit olycka över oss med all den orätt som vi begick!\"","translator":"Knut Bernström"},{"aya":"047","id":2530,"locale":"sv","sura":"021","text":"På Uppståndelsens dag skall Vi ställa fram rättvisande vågar och ingen skall då lida den minsta orätt. [Allt,] till och med det som väger så litet som ett senapskorn, skall Vi dra fram i ljuset. Det är Vi som bäst håller räkning på allt.","translator":"Knut Bernström"},{"aya":"048","id":2531,"locale":"sv","sura":"021","text":"VI GAV Moses och Aron den måttstock med vilken rätt kan mätas och skiljas från orätt, ett ljus [för att lysa upp människornas väg] och en påminnelse för dem som fruktar Gud,","translator":"Knut Bernström"},{"aya":"049","id":2532,"locale":"sv","sura":"021","text":"som bävar inför sin Herre, trots att de inte kan se eller förnimma Honom, och som ängslas för [den Yttersta] stunden.","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s021-6.json","nextPage":"/sv/s021-8.json"}}