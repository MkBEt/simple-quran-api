{"results":[{"aya":"001","id":5230,"locale":"sv","sura":"066","text":"PROFET! Varför pålägger du [dig själv] - i en önskan att vara dina hustrur till lags - förbud mot det som Gud har förklarat tillåtet för dig? Gud är ständigt förlåtande, barmhärtig.","translator":"Knut Bernström"},{"aya":"002","id":5231,"locale":"sv","sura":"066","text":"Gud har tillåtit er att frångå eder [vars innehåll strider mot lag och rätt] och att plikta för detta. Gud är er Beskyddare och Han är den Allvetande, den Allvise.","translator":"Knut Bernström"},{"aya":"003","id":5232,"locale":"sv","sura":"066","text":"Det hände att Profeten i förtroende berättade något för en av sina hustrur och hon förde det vidare; när Gud lät honom veta detta nämnde han något om det [till andra] men undanhöll [en del]. Då han sade det till henne frågade hon: \"Vem har låtit dig veta det?\" - och han svarade: \"Han som vet allt, är underrättad om allt, har låtit mig veta det.\"","translator":"Knut Bernström"},{"aya":"004","id":5233,"locale":"sv","sura":"066","text":"[Det är bäst för er båda] att ni vänder åter till Gud i ånger över [ert handlingssätt], eftersom era hjärtan har avvikit [från pliktens väg]! Om ni gör gemensam sak mot honom [bör ni veta att] Gud är hans Beskyddare och att därför också Gabriel och de främsta bland de troende och [alla] änglar står vid hans sida.","translator":"Knut Bernström"},{"aya":"005","id":5234,"locale":"sv","sura":"066","text":"Om [Profeten] skulle förskjuta er skänker honom kanske hans Herre bättre hustrur än ni - kvinnor som underkastar sig Guds vilja, sanna troende, ödmjuka inför Gud, som ångrar [sina synder] och troget tillber sin Herre, och som ständigt går [Guds ärenden] - förut gifta eller ungmör.","translator":"Knut Bernström"},{"aya":"006","id":5235,"locale":"sv","sura":"066","text":"TROENDE! För er egen skull och för deras som står er nära bör ni frukta den Eld som har människor och stenar till bränsle, och som mäktiga och stränga änglar [vakar över, änglar] som aldrig brister i lydnad för Gud, vad Han än befaller dem, och som utför allt som åläggs dem.","translator":"Knut Bernström"},{"aya":"007","id":5236,"locale":"sv","sura":"066","text":"\"Urskulda er inte denna Dag, ni envisa förnekare av sanningen! Ni skall lönas enbart för det som ni gjorde [i livet].\"","translator":"Knut Bernström"}],"metadata":{"itemsPerPage":7,"pages":2,"nextPage":"/sv/s066-2.json"}}