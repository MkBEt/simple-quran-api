{"results":[{"aya":"106","id":1702,"locale":"sv","sura":"012","text":"Och de flesta av dem, om de [alls] tror på Gud, sätter medhjälpare vid Hans sida.","translator":"Knut Bernström"},{"aya":"107","id":1703,"locale":"sv","sura":"012","text":"Kan de vara säkra på att Guds straffande vrede inte skall drabba dem eller att den Yttersta stunden inte skall överraska dem när de inte anar något","translator":"Knut Bernström"},{"aya":"108","id":1704,"locale":"sv","sura":"012","text":"Säg [Muhammad]: \"Detta är min väg: jag uppmanar [er] med klarsyn och insikt att dyrka Gud - jag och de som följer mig. Stor är Gud i Sin härlighet - [fjärran från] de medhjälpare som de sätter vid Hans sida och som jag tar avstånd från!\"","translator":"Knut Bernström"},{"aya":"109","id":1705,"locale":"sv","sura":"012","text":"Före dig har Vi inte sänt andra [som sändebud] än män, som Vi gav del av [Vår] uppenbarelse, tillhörande de folk [till vilka de sändes]. Har [dagens förnekare] aldrig begett sig ut i världen och sett [spåren som visar] vad slutet blev för deras föregångare [som avvisade Våra budskap som lögn]? Det eviga livet är bättre för dem som fruktar Gud [än detta liv]! Använder ni inte ert förstånd","translator":"Knut Bernström"},{"aya":"110","id":1706,"locale":"sv","sura":"012","text":"Till sist - när sändebuden hade gett upp hoppet om [att vinna sina landsmän för tron] och att [kunna tillbakavisa] anklagelserna för lögn - nådde dem Vår hjälp och de räddades som Vi ville rädda - men ingen kan hindra Vår straffande [vrede från] att slå ned på de obotfärdiga syndarna.","translator":"Knut Bernström"},{"aya":"111","id":1707,"locale":"sv","sura":"012","text":"I berättelserna om dessa profeter ligger förvisso lärdomar för människor som har förstånd. [Det] är här inte fråga om uppdiktade händelser - nej, [detta är en uppenbarad Skrift] som bekräftar vad som ännu består [av äldre tiders uppenbarelser], framställer allt i fasta och klara [vändningar] och [ger] dem som vill tro vägledning och nåd.","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s012-15.json"}}