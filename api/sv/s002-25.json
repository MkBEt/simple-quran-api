{"results":[{"aya":"169","id":176,"locale":"sv","sura":"002","text":"Han uppmuntrar er [att begå] onda och skamlösa handlingar och [uppmanar er] att påstå om Gud sådant som ni inte kan veta något om.","translator":"Knut Bernström"},{"aya":"170","id":177,"locale":"sv","sura":"002","text":"Men när de uppmanas att följa de [regler] som Gud har uppenbarat, svarar de: \"Vi följer dem som våra förfäder följde.\" - Men om deras förfäder inte använde sitt förstånd och saknade vägledning","translator":"Knut Bernström"},{"aya":"171","id":178,"locale":"sv","sura":"002","text":"De som vägrar att lyssna till sanningen kan liknas vid [får] som hör [herdarnas] rop utan att förstå vad de betyder. Eftersom de inte använder sitt förstånd [förblir de] döva, stumma och blinda.","translator":"Knut Bernström"},{"aya":"172","id":179,"locale":"sv","sura":"002","text":"Troende! Ät av de goda ting som Vi skänker er för ert uppehälle och tacka Gud, om det är Honom ni [vill] dyrka.","translator":"Knut Bernström"},{"aya":"173","id":180,"locale":"sv","sura":"002","text":"Vad Han har förbjudit er är kött av självdöda djur, blod och svinkött och sådant som offrats åt en annan än Gud. Men den som [av hunger] tvingas [att äta sådant] - inte den som av trots överträder [förbuden] eller som går längre [än hungern driver honom] - begår ingen synd. Gud är ständigt förlåtande, barmhärtig.","translator":"Knut Bernström"},{"aya":"174","id":181,"locale":"sv","sura":"002","text":"DE SOM döljer något av Guds uppenbarelser och säljer det för en ynklig slant fyller bara sin buk med eld. Gud skall inte tala till dem på Uppståndelsens dag och inte rena dem [från synd]. Ett plågsamt straff väntar dem.","translator":"Knut Bernström"},{"aya":"175","id":182,"locale":"sv","sura":"002","text":"Dessa är de som har bytt bort vägledning mot villfarelse och förlåtelse mot straff. Vilken iver visar de inte att pröva på Eldens plåga!","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-24.json","nextPage":"/sv/s002-26.json"}}