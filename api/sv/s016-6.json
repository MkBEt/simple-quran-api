{"results":[{"aya":"036","id":1937,"locale":"sv","sura":"016","text":"Till varje samfund har Vi låtit ett sändebud komma [för att förkunna]: \"Dyrka Gud och håll er borta från det onda!\" Bland dessa [människor i äldre tider] fanns den som Gud vägledde, och det fanns den som dömde sig själv att gå vilse. Gå därför ut i världen och se [spåren som visar] vad slutet blev för dem som kallade sanningen för lögn!","translator":"Knut Bernström"},{"aya":"037","id":1938,"locale":"sv","sura":"016","text":"[Muhammad!] Även om det är din önskan att visa [sådana människor] den rätta vägen vägleder inte Gud dem som Han har låtit gå vilse, och de kommer inte att finna hjälpare.","translator":"Knut Bernström"},{"aya":"038","id":1939,"locale":"sv","sura":"016","text":"De svär vid Gud sina högtidligaste eder att Gud inte kommer att återuppväcka någon från de döda. Helt visst [skall de döda återuppväckas]! Det skall ske i kraft av det löfte som Han har åtagit Sig att infria, men de flesta människor är okunniga om detta.","translator":"Knut Bernström"},{"aya":"039","id":1940,"locale":"sv","sura":"016","text":"[Han skall låta dem återuppstå] för att klargöra för dem det som de tvistade om och för att de som förnekade sanningen skall få veta att de var lögnare.","translator":"Knut Bernström"},{"aya":"040","id":1941,"locale":"sv","sura":"016","text":"När det är Vår vilja att något skall vara säger Vi endast till det: \"Var!\" - och det är.","translator":"Knut Bernström"},{"aya":"041","id":1942,"locale":"sv","sura":"016","text":"DE SOM efter att ha lidit förföljelse överger ondskans rike för [att kämpa för] Guds sak, dem skall Vi låta inrätta sig på bästa sätt i denna värld, men en större belöning [väntar dem] i nästa liv - om ändå de [som tvekar inför detta steg] hade förstått [det]! -","translator":"Knut Bernström"},{"aya":"042","id":1943,"locale":"sv","sura":"016","text":"[utvandrarna] som visade tålamod och uthållighet och som i allt litade till sin Herre.","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s016-5.json","nextPage":"/sv/s016-7.json"}}