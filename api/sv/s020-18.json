{"results":[{"aya":"120","id":2468,"locale":"sv","sura":"020","text":"Men Djävulen viskade till honom och sade: \"Adam! Skall jag leda dig till det eviga livets träd och till ett rike som aldrig skall gå under?\"","translator":"Knut Bernström"},{"aya":"121","id":2469,"locale":"sv","sura":"020","text":"Och de åt båda av dess [frukt] och blev på detta sätt medvetna om sin nakenhet och de försökte skyla sig med hopfästade blad från lustgården. Adam bröt [alltså] mot sin Herres befallning och slog in på en förbjuden väg.","translator":"Knut Bernström"},{"aya":"122","id":2470,"locale":"sv","sura":"020","text":"[Efter en tid] utsåg hans Herre honom att [åter] få erfara Hans nåd och tog emot hans ånger och gav honom vägledning.","translator":"Knut Bernström"},{"aya":"123","id":2471,"locale":"sv","sura":"020","text":"[Men i lustgården] sade Han: \"Ned härifrån, båda! Ni skall alla, [ni och era efterkommande, ha er boning på jorden och] vara varandras fiender! Men om ni nås av Min vägledning - och ni kommer att nås av den - skall den som följer Min vägledning inte gå vilse och han skall besparas lidande [i det kommande livet].","translator":"Knut Bernström"},{"aya":"124","id":2472,"locale":"sv","sura":"020","text":"Men den som vänder ryggen åt Mig [och Mina budskap] skall få ett eländigt liv och på Uppståndelsens dag skall Vi låta honom stiga fram blind.\"","translator":"Knut Bernström"},{"aya":"125","id":2473,"locale":"sv","sura":"020","text":"Och han skall säga: \"Herre! Varför har Du låtit mig stiga fram blind [i denna församling]? [På jorden] var jag seende.\"","translator":"Knut Bernström"},{"aya":"126","id":2474,"locale":"sv","sura":"020","text":"[Gud skall] svara: \"Liksom du, när du fick lyssna till Våra budskap [på jorden, skyndade dig att] glömma dem, är du [nu blind och] överlämnad åt glömskan.\"","translator":"Knut Bernström"}],"metadata":{"itemsPerPage":7,"pages":20,"previousPage":"/sv/s020-17.json","nextPage":"/sv/s020-19.json"}}