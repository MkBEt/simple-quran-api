{"results":[{"aya":"071","id":364,"locale":"sv","sura":"003","text":"Efterföljare av äldre tiders uppenbarelser! Varför klär ni över det sanna med lögn och gömmer mot bättre vetande undan sanningen?","translator":"Knut Bernström"},{"aya":"072","id":365,"locale":"sv","sura":"003","text":"Några av efterföljarna av äldre tiders uppenbarelser säger [till de andra]: \"[Förklara er] tro på det som har uppenbarats för de troende vid dagens början och avvisa det övriga; kanske skall de då vända om.","translator":"Knut Bernström"},{"aya":"073","id":366,"locale":"sv","sura":"003","text":"Tro inte på någon som inte bekänner sig till er religion!\" Säg: \"Den [sanna] vägledningen är Guds vägledning; [är ni rädda] att andra skall få del av sådana [uppenbarelser] som ni har tagit emot? Eller att de skall tvista med er inför er Herre?\" Säg: \"Guds nådegåvor är i Hans hand; Han skänker dem till den Han vill. Gud når överallt och Han vet allt,","translator":"Knut Bernström"},{"aya":"074","id":367,"locale":"sv","sura":"003","text":"och Han förbarmar Sig över den Han vill. Guds nåd är en outsinlig källa.\"","translator":"Knut Bernström"},{"aya":"075","id":368,"locale":"sv","sura":"003","text":"OCH BLAND efterföljarna av äldre tiders uppenbarelser finns de som, om du anförtror dem en skatt av guld, [villigt] återlämnar den; och det finns de som, om du anförtror dem en enda dinar, vägrar återlämna den om du inte ansätter dem med ideliga påminnelser. De påstår nämligen: \"Vi har inte blivit ålagda [att hålla våra löften], när det gäller dessa okunniga människor\"; så säger de om Gud, trots att de vet bättre, det som inte är sant.","translator":"Knut Bernström"},{"aya":"076","id":369,"locale":"sv","sura":"003","text":"Nej, det förhåller sig tvärtom! [Gud känner] dem som är trogna förbundet med Honom och fruktar Honom; Gud älskar de gudfruktiga.","translator":"Knut Bernström"},{"aya":"077","id":370,"locale":"sv","sura":"003","text":"De som för en ynklig vinst förnekar förbundet med Gud och de eder som de har svurit, skall inte få del av det eviga livets goda och på Uppståndelsens dag skall Gud varken tala till dem eller se på dem, och Han skall inte rena dem [från synd]; ett svårt lidande väntar dem.","translator":"Knut Bernström"}],"metadata":{"itemsPerPage":7,"pages":29,"previousPage":"/sv/s003-10.json","nextPage":"/sv/s003-12.json"}}