{"results":[{"aya":"169","id":662,"locale":"sv","sura":"004","text":"utom till vägen till helvetet; där skall de förbli till evig tid. Detta är lätt för Gud.","translator":"Knut Bernström"},{"aya":"170","id":663,"locale":"sv","sura":"004","text":"Människor! Sändebudet har nu kommit till er med sanningen från er Herre; tro därför för ert eget bästa! Men om ni framhärdar i att förneka sanningen [minns då att] allt i himlarna och på jorden tillhör Gud. - Gud vet, Gud är vis.","translator":"Knut Bernström"},{"aya":"171","id":664,"locale":"sv","sura":"004","text":"EFTERFÖLJARE av tidigare uppenbarelser! Gå inte till överdrift i [utövningen av] er religion och påstå inte om Gud annat än det som är sant! Kristus Jesus, Marias son, var Guds Sändebud och Hans ord förkunnat för Maria och ande av Hans [ande]. Tro därför på Gud och Hans sändebud och säg inte: \"[Gud är] tre.\" Upphör för ert eget bästa! Gud är den Ende Guden. Stor är Han i Sin härlighet, fjärran från [tanken] att Han skulle ha en son! Honom tillhör allt det som himlarna rymmer och det som jorden bär. Ingen behöver en ytterligare beskyddare utöver Gud.","translator":"Knut Bernström"},{"aya":"172","id":665,"locale":"sv","sura":"004","text":"Kristus har inte hållit sig för god att vara Guds tjänare, inte heller änglarna som har sin plats i Hans närhet. [På den Yttersta dagen] skall Han inför Sig samla dem vars högmod hindrade dem att tjäna Gud.","translator":"Knut Bernström"},{"aya":"173","id":666,"locale":"sv","sura":"004","text":"Då skall Han ge dem som hade tron och levde rättskaffens deras fulla lön och i Sin nåd ge dem mer, men de högmodiga skall Han låta utstå ett plågsamt straff och de skall varken finna beskyddare eller hjälpare vid sidan av Gud.","translator":"Knut Bernström"},{"aya":"174","id":667,"locale":"sv","sura":"004","text":"MÄNNISKOR! Ni har tagit emot bevis [för sanningen] från er Herre och Vi har gett er ett klart ljus [som skall lysa er].","translator":"Knut Bernström"},{"aya":"175","id":668,"locale":"sv","sura":"004","text":"Dem som tror på Gud och söker styrka hos Honom skall Han innesluta i Sin nåd och Sin barmhärtighet; ja, Han skall leda dem till Sig på en rak väg.","translator":"Knut Bernström"}],"metadata":{"itemsPerPage":7,"pages":26,"previousPage":"/sv/s004-24.json","nextPage":"/sv/s004-26.json"}}