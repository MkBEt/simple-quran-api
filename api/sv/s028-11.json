{"results":[{"aya":"071","id":3323,"locale":"sv","sura":"028","text":"Säg: \"Vad tror ni? Om Gud lät natten råda över er utan avbrott till Uppståndelsens dag, vem är den gud - utom Gud - som kan skänka er ljus? [Varför] lyssnar ni inte [och försöker förstå]?\"","translator":"Knut Bernström"},{"aya":"072","id":3324,"locale":"sv","sura":"028","text":"Säg: \"Vad tror ni? Om Gud lät dagen råda över er utan avbrott till Uppståndelsens dag, vem är den gud - utom Gud - som kan ge er mörker, så att ni får vila? [Varför försöker] ni inte se klart?\"","translator":"Knut Bernström"},{"aya":"073","id":3325,"locale":"sv","sura":"028","text":"I Sin nåd skapade Han för er natten och dagen, så att ni skall ha en tid för vila och en tid då ni skall kunna söka det som Han i Sin godhet [beviljar er]; kanske känner ni tacksamhet.","translator":"Knut Bernström"},{"aya":"074","id":3326,"locale":"sv","sura":"028","text":"OCH DEN Dagen skall Han kalla fram dem och fråga: \"Var är nu de medhjälpare som ni satte [vid Min sida]?\"","translator":"Knut Bernström"},{"aya":"075","id":3327,"locale":"sv","sura":"028","text":"[När de tiger] skall Vi låta ett vittne ur varje samfund stiga fram och Vi skall säga [till de förut nämnda]: \"Lägg fram beviset [för ert påstående]!\" Då skall de se att sanningen tillhör Gud. Och allt som de hade diktat upp skall överge dem.","translator":"Knut Bernström"},{"aya":"076","id":3328,"locale":"sv","sura":"028","text":"Qaarun hörde till Moses folk men han uppträdde övermodigt mot dem [alla]. Vi hade nämligen skänkt honom sådana rikedomar att hans skattkistor skulle ha känts tunga till och med för tio starka män eller ännu fler. Och hans landsmän sade till honom: \"Skryt inte [med dina rikedomar]; Gud älskar inte skrävlare!","translator":"Knut Bernström"},{"aya":"077","id":3329,"locale":"sv","sura":"028","text":"Sträva med det som Gud har gett dig efter det eviga livets goda utan att försumma din del av det världsliga! Och gör gott mot andra såsom Gud har gjort gott mot dig, och stör inte ordningen på jorden och sprid inte sedligt fördärv; Gud är inte vän av dem som stör ordningen på jorden och fördärvar sederna.\"","translator":"Knut Bernström"}],"metadata":{"itemsPerPage":7,"pages":13,"previousPage":"/sv/s028-10.json","nextPage":"/sv/s028-12.json"}}