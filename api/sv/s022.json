{"results":[{"aya":"001","id":2596,"locale":"sv","sura":"022","text":"MÄNNISKOR! Frukta er Herre! Den Yttersta stundens omskakande händelser kommer att bli en svår [prövning]!","translator":"Knut Bernström"},{"aya":"002","id":2597,"locale":"sv","sura":"022","text":"Den Dag ni ser den komma skall varje kvinna som ammar sitt barn låta det ligga, förlamad av fasa, och varje havande kvinna i sin förskräckelse föda fram sitt foster i förtid, och människorna skall ses [ragla som] druckna, fastän de inte är druckna; nej, [det är rädslan för] Guds stränga straff [som driver dem från vettet].","translator":"Knut Bernström"},{"aya":"003","id":2598,"locale":"sv","sura":"022","text":"Men det finns människor som utan kunskap vill tvista om Gud och sluter sig till varje upprorisk demon,","translator":"Knut Bernström"},{"aya":"004","id":2599,"locale":"sv","sura":"022","text":"[fastän] det är skrivet att om någon tar Djävulen [eller en av hans anhang] till vän skall denne leda honom vilse och [till sist] driva honom ned i helvetets eld!","translator":"Knut Bernström"},{"aya":"005","id":2600,"locale":"sv","sura":"022","text":"MÄNNISKOR! Om ni tvivlar på uppståndelsen, [tänk då på att] Vi har skapat er av jord och sedan av en droppe säd, därefter av en grodd som sätter sig fast, därefter av en klump, dels formad, dels ännu formlös. Så klargör Vi för er [Vår makt]. Och det Vi vill [skall födas] lägger Vi i moderlivets trygga förvar till en fastställd tid och Vi låter er födas som späda barn och därefter [växa till] och nå [full kroppslig och andlig] mognad. Några av er får dö [unga] och några av er blir med tilltagande ålder så skröpliga att de glömmer allt vad de en gång har vetat. Och [om ni ännu tvivlar], se på den torra döda jorden och hur den, när Vi låter regnet falla över den, skälver till och börjar svälla och låter alla slag av växter spira, ljuvliga att se.","translator":"Knut Bernström"},{"aya":"006","id":2601,"locale":"sv","sura":"022","text":"Detta, därför att Gud är Sanningen och det är Han som väcker de döda till liv och Han har allt i Sin makt.","translator":"Knut Bernström"},{"aya":"007","id":2602,"locale":"sv","sura":"022","text":"Den Yttersta stunden kommer - detta är höjt över allt tvivel - och Gud skall låta alla som vilar i sina gravar återuppstå.","translator":"Knut Bernström"}],"metadata":{"itemsPerPage":7,"pages":12,"nextPage":"/sv/s022-2.json"}}