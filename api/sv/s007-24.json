{"results":[{"aya":"162","id":1116,"locale":"sv","sura":"007","text":"[när detta sades] satte de orättfärdiga bland dem andra ord i stället för det som de hade uppmanats att säga, och Vi lät straff och förnedring drabba dem från ovan på grund av den synd de begick.","translator":"Knut Bernström"},{"aya":"163","id":1117,"locale":"sv","sura":"007","text":"Och fråga dem om staden som låg vid havet och vars invånare inte iakttog sabbatsbudet: på sabbaten gick fisken nämligen till i vattenbrynet, medan den andra dagar inte syntes till. På detta sätt prövade Vi dem på grund av deras överträdelser av [Guds bud].","translator":"Knut Bernström"},{"aya":"164","id":1118,"locale":"sv","sura":"007","text":"Och då några frågade dem [som ville varna sabbatsbrytarna]: \"Varför förmanar ni människor som Gud kommer att låta förgås eller drabbas av ett strängt straff?\" svarade de [som ville varna]: \"För att fria oss från skuld inför er Herre och i förhoppningen att de skall frukta Gud.\"","translator":"Knut Bernström"},{"aya":"165","id":1119,"locale":"sv","sura":"007","text":"Och när [sabbatsbrytarna] hade glömt alla påminnelser de fått, räddade Vi dem som ville hejda överträdelserna och straffade syndarna för deras olydnad.","translator":"Knut Bernström"},{"aya":"166","id":1120,"locale":"sv","sura":"007","text":"Och då de vägrade att upphöra med sina förbjudna handlingar, uttalade Vi [Vår fördömelse] över dem: \"Bli [som] apor, föremål för [allas] hån och förakt!\"","translator":"Knut Bernström"},{"aya":"167","id":1121,"locale":"sv","sura":"007","text":"Och [minns, Muhammad] att din Herre gav till känna att Han ända till Uppståndelsens dag skall sända mot dem [hämnare] som kommer att vålla dem svåra lidanden. Din Herre är helt visst snar att straffa - och helt visst är Han [också] ständigt förlåtande, barmhärtig.","translator":"Knut Bernström"},{"aya":"168","id":1122,"locale":"sv","sura":"007","text":"Och Vi splittrade dem i [många] grupper [som spriddes] över jorden. Bland dem fanns rättrådiga människor och andra som inte höll [måttet]. Vi satte dem på prov genom att [låta dem uppleva] både medgång och motgång, för att de skulle vända om [från sina syndiga vägar].","translator":"Knut Bernström"}],"metadata":{"itemsPerPage":7,"pages":30,"previousPage":"/sv/s007-23.json","nextPage":"/sv/s007-25.json"}}