{"results":[{"aya":"239","id":246,"locale":"sv","sura":"002","text":"Om ni hotas av fara kan bönen förrättas under marsch eller ritt, och när ni åter är i säkerhet, åkalla då Gud så som Han lärde er när ni var okunniga.","translator":"Knut Bernström"},{"aya":"240","id":247,"locale":"sv","sura":"002","text":"OM NÅGON av er vid sin död efterlämnar hustrur skall de i testamentariskt förordnande tillförsäkras försörjning [ur kvarlåtenskapen] under ett år med rätt för dem att under denna tid bo kvar [i hemmet]. Om de [ändå] lämnar det skall ingen klandras för vad de företar sig inom ramen för vad som är god sed. Gud är allsmäktig, vis.","translator":"Knut Bernström"},{"aya":"241","id":248,"locale":"sv","sura":"002","text":"Även frånskilda kvinnor har rätt till skäligt underhåll. Detta är en plikt för de gudfruktiga.","translator":"Knut Bernström"},{"aya":"242","id":249,"locale":"sv","sura":"002","text":"Så klargör Gud Sina budskap för er; kanske skall ni använda ert förstånd.","translator":"Knut Bernström"},{"aya":"243","id":250,"locale":"sv","sura":"002","text":"HAR DU inte hört om dem som i tusental flydde från sina hem för att undkomma ett dödligt hot? Gud lät döden skörda dem, men därefter återkallade Han dem till livet. Ja, Guds nåd flödar sannerligen över människorna, men de flesta människor är otacksamma.","translator":"Knut Bernström"},{"aya":"244","id":251,"locale":"sv","sura":"002","text":"Kämpa därför för Guds sak; ni skall veta att Gud hör allt, vet allt.","translator":"Knut Bernström"},{"aya":"245","id":252,"locale":"sv","sura":"002","text":"Vem ger Gud ett lån av goda gärningar, som Han återbetalar med mångdubbla värdet? Gud tar och Gud ger och till Honom skall ni föras åter.","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-34.json","nextPage":"/sv/s002-36.json"}}