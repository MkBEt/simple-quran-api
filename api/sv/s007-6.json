{"results":[{"aya":"036","id":990,"locale":"sv","sura":"007","text":"Men de som påstår att Våra budskap är lögn och högmodigt vänder sig ifrån dem, deras arvedel är Elden och där skall de förbli till evig tid.","translator":"Knut Bernström"},{"aya":"037","id":991,"locale":"sv","sura":"007","text":"Och vem är mer orättfärdig än den som finner på osanningar om Gud eller påstår att Hans budskap är lögn? De skall få sin andel av det som Gud [har förordnat i Sitt] beslut till dess Våra utsända kommer till dem för att ta emot deras själar och säger: \"Var är nu de som ni brukade anropa i Guds ställe?\" Och de skall svara: \"De har övergett oss.\" Så kommer de att vittna mot sig själva att de förnekade sanningen.","translator":"Knut Bernström"},{"aya":"038","id":992,"locale":"sv","sura":"007","text":"[Och Gud] skall säga: \"Gå in med skaran av de osynliga väsen och människor, som levde före er, i [den eviga] Elden!\" Varje gång en skara går in [i Elden] förbannar de den föregående och när de alla har samlats där, skall de sista säga om de första: \"Herre! De ledde oss på avvägar; fördubbla deras straff i Elden!\" [Och] Han skall svara: \"Ni skall alla få dubbelt [straff], men [om detta] vet ni ingenting.\"","translator":"Knut Bernström"},{"aya":"039","id":993,"locale":"sv","sura":"007","text":"Och de första skall säga till de sista: \"Ni var alltså inte bättre än vi. Pröva nu på det straff som ni har förtjänat med era handlingar!\"","translator":"Knut Bernström"},{"aya":"040","id":994,"locale":"sv","sura":"007","text":"HIMLENS portar skall förbli stängda för dem som påstår att Våra budskap är lögn och högmodigt vänder sig ifrån dem; det blir inte lättare för dem att komma in i paradiset än för ett rep att tränga igenom ett nålsöga. Så belönar Vi de obotfärdiga syndarna.","translator":"Knut Bernström"},{"aya":"041","id":995,"locale":"sv","sura":"007","text":"Helvetet skall vara deras vilorum och [lågorna] skall breda sig som ett täcke över dem. Så belönar Vi de orättfärdiga.","translator":"Knut Bernström"},{"aya":"042","id":996,"locale":"sv","sura":"007","text":"Men de som tror och lever rättskaffens - Vi lägger inte på någon en tyngre börda än han kan bära - deras arvedel är paradiset och där skall de förbli till evig tid.","translator":"Knut Bernström"}],"metadata":{"itemsPerPage":7,"pages":30,"previousPage":"/sv/s007-5.json","nextPage":"/sv/s007-7.json"}}