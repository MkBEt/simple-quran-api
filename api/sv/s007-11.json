{"results":[{"aya":"071","id":1025,"locale":"sv","sura":"007","text":"[Hud] sade: \"Er Herre har redan [genom de handlingar Han låter er begå] straffat och förnedrat er och [Han har] öst Sin vrede över er. Tvistar ni med mig om de namn som ni och era förfäder har funnit på utan Guds tillstånd? - Vänta då [på det som skall komma]! Jag skall vänta med er.\"","translator":"Knut Bernström"},{"aya":"072","id":1026,"locale":"sv","sura":"007","text":"Och i Vår nåd räddade vi honom och dem som var med honom, men dem som avvisade Våra budskap som lögn och förkastade tron lät Vi förgås till sista man.","translator":"Knut Bernström"},{"aya":"073","id":1027,"locale":"sv","sura":"007","text":"OCH TILL stammen Thamud [sändes] deras broder Salih. Han sade: \"Dyrka Gud, mitt folk - ni har ingen annan gud än Honom! Ni har fått ett klart vittnesbörd från er Herre: detta Guds kamelsto är ett tecken för er. Lämna henne i fred att beta på Guds jord och tillfoga henne ingen skada; annars väntar er ett plågsamt straff.","translator":"Knut Bernström"},{"aya":"074","id":1028,"locale":"sv","sura":"007","text":"Och minns att Han gav er den plats som stammen Aad [en gång] intog och gjorde er bofasta i en trakt där ni uppförde praktfulla byggnader på jämn mark och högg ut era bostäder i klippan. Minns [med tacksamhet] Guds välgärningar och sprid inte sedefördärv och annat ont på jorden.\"","translator":"Knut Bernström"},{"aya":"075","id":1029,"locale":"sv","sura":"007","text":"Folkets högmodiga äldste frågade dem av de svaga [bland folket] som trodde [på profeten]: \"Är ni helt säkra på att Salih [som han säger] är sänd av sin Herre?\" De svarade: \"Vi tror på det [budskap] som han har fört med sig.\"","translator":"Knut Bernström"},{"aya":"076","id":1030,"locale":"sv","sura":"007","text":"[Men] de högmodiga äldste sade: \"Vi förnekar [sanningen i] det som ni tror på.\"","translator":"Knut Bernström"},{"aya":"077","id":1031,"locale":"sv","sura":"007","text":"Så slaktade de kamelstoet på grymmaste sätt och trotsade sin Herres befallning. [Sedan] sade de: \"Salih! Nedkalla nu över oss det [straff] som du har hotat oss med om du [verkligen] är en av Guds utsända!\"","translator":"Knut Bernström"}],"metadata":{"itemsPerPage":7,"pages":30,"previousPage":"/sv/s007-10.json","nextPage":"/sv/s007-12.json"}}