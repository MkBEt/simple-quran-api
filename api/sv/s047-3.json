{"results":[{"aya":"015","id":4560,"locale":"sv","sura":"047","text":"Paradiset som lovats dem som fruktar Gud kan liknas vid [en lustgård] där bäckar flyter med vatten som alltid förblir friskt, och floder av mjölk med ofördärvad smak, och floder av det ljuvligaste vin, och floder av renaste honung, och där de skall njuta frukter av alla slag och [dessutom få] sin Herres förlåtelse. [Kan den som stiger in i detta paradis jämföras] med den som måste förbli i Elden och [där] dricka skållhett vatten, som bränner sönder hans inälvor","translator":"Knut Bernström"},{"aya":"016","id":4561,"locale":"sv","sura":"047","text":"Bland [hycklarna] finns de som lyssnar till dig [Muhammad, och låtsas förstå], men när de går ifrån dig säger de till dem som har kunskap: \"Vad betyder det han sade nyss?\" De är [människor] vars hjärtan Gud har förseglat, eftersom de [bara] följer vad de själva tycker och önskar;","translator":"Knut Bernström"},{"aya":"017","id":4562,"locale":"sv","sura":"047","text":"men de som vill låta sig vägledas, dem ger Han en allt fastare ledning och fördjupar deras gudsfruktan.","translator":"Knut Bernström"},{"aya":"018","id":4563,"locale":"sv","sura":"047","text":"Väntar de bara att den Yttersta stunden skall komma över dem plötsligt? Men dess förebud är redan här! Och vad har de för nytta av att dra sig till minnes, när Stunden är över dem?","translator":"Knut Bernström"},{"aya":"019","id":4564,"locale":"sv","sura":"047","text":"Håll fast vid din kunskap att det inte finns någon gud utom Gud; be Honom om förlåtelse för dina synder och [be om förlåtelse] för alla troende män och kvinnor! Gud vet vad ni dagligen bekymrar er om och målet där ni [till sist] får vila.","translator":"Knut Bernström"},{"aya":"020","id":4565,"locale":"sv","sura":"047","text":"DE TROENDE säger: \"Varför har inget budskap [med befallning att gå till strid] ännu uppenbarats?\" Men när ett budskap med fasta och klara föreskrifter om krig uppenbaras, ser du [Muhammad] hur de som har tvivlets sjuka i sina hjärtan ser på dig med den slocknade blicken hos den som är nära döden. Men vad de bör göra är att","translator":"Knut Bernström"},{"aya":"021","id":4566,"locale":"sv","sura":"047","text":"lyda [dig] och säga de rätta orden; när [Gud] har fällt avgörandet är det bäst för dem att [kämpa och] lita på Hans ord.","translator":"Knut Bernström"}],"metadata":{"itemsPerPage":7,"pages":6,"previousPage":"/sv/s047-2.json","nextPage":"/sv/s047-4.json"}}