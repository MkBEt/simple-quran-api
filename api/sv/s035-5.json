{"results":[{"aya":"029","id":3689,"locale":"sv","sura":"035","text":"De som [flitigt] läser vad Gud har uppenbarat och förrättar bönen och ger [åt andra] av det som Vi har skänkt dem för deras försörjning - när ingen ser det eller öppet - kan hoppas på en vinst av bestående värde.","translator":"Knut Bernström"},{"aya":"030","id":3690,"locale":"sv","sura":"035","text":"Gud skall ge dem full lön och i Sin godhet ge dem mer. Han förlåter mycket och Han erkänner [Sina tjänares] förtjänster.","translator":"Knut Bernström"},{"aya":"031","id":3691,"locale":"sv","sura":"035","text":"Vad Vi har uppenbarat för dig är sanningen, som bekräftar det som ännu består [av äldre tiders uppenbarelser]. Gud är väl underrättad om Sina tjänares [behov] och Han förlorar dem inte ur sikte.","translator":"Knut Bernström"},{"aya":"032","id":3692,"locale":"sv","sura":"035","text":"Och Vi lämnar denna gudomliga Skrift i arv till dem Vi utser av Våra tjänare. Bland dem finns den som [syndar och] begår orätt mot sig själv, den som [i sitt handlande] går en medelväg, och den som med Guds hjälp överträffar de andra i att göra gott. Detta [arv] är en stor nåd [från Gud].","translator":"Knut Bernström"},{"aya":"033","id":3693,"locale":"sv","sura":"035","text":"De skall få stiga in i Edens lustgårdar och där skall de smyckas med armband av guld och pärlor och klä sig i dräkter av siden,","translator":"Knut Bernström"},{"aya":"034","id":3694,"locale":"sv","sura":"035","text":"och de skall säga: \"Vi lovar och prisar Gud som har befriat oss från all sorg! Helt visst förlåter Vår Herre mycket och Han erkänner [Sina tjänares] förtjänster.","translator":"Knut Bernström"},{"aya":"035","id":3695,"locale":"sv","sura":"035","text":"I Sin nåd har Han anvisat oss denna eviga boning, där vi aldrig skall känna trötthet eller leda!\"","translator":"Knut Bernström"}],"metadata":{"itemsPerPage":7,"pages":7,"previousPage":"/sv/s035-4.json","nextPage":"/sv/s035-6.json"}}