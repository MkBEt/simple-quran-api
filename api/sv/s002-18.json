{"results":[{"aya":"120","id":127,"locale":"sv","sura":"002","text":"Men du kommer inte att vinna vare sig judarnas eller de kristnas välvilja, om du inte följer deras väg. Säg: \"Guds vägledning är den enda sanna vägledningen.\" Sannerligen, om du skulle foga dig efter deras önskningar sedan du fått all den kunskap som kommit dig till del, skulle ingen kunna skydda dig mot Gud och ingen skulle komma till din hjälp.","translator":"Knut Bernström"},{"aya":"121","id":128,"locale":"sv","sura":"002","text":"[Några av] dem som Vi har skänkt Skriften läser den som den bör läsas; de har den [sanna] tron. Och de som förnekar den, de är förlorarna.","translator":"Knut Bernström"},{"aya":"122","id":129,"locale":"sv","sura":"002","text":"ISRAELITER! Minns Mina välgärningar mot er och hur Jag visade er sådan välvilja som Jag inte har visat något annat folk.","translator":"Knut Bernström"},{"aya":"123","id":130,"locale":"sv","sura":"002","text":"Och tänk på den Dag då ingen kan gottgöra vad en annan har brutit och ingen lösen kommer att tas emot och då alla förböner skall avvisas och ingen hjälp skall ges.","translator":"Knut Bernström"},{"aya":"124","id":131,"locale":"sv","sura":"002","text":"Och [minns att] Abraham sattes på prov av sin Herre och [att han] fullgjorde alla Hans befallningar. [Gud] sade: \"Jag skall göra dig till ett föredöme för människorna.\" Abraham frågade: \"Och mina efterkommande?\" [Gud] svarade: \"Mitt löfte omfattar inte syndarna.\"","translator":"Knut Bernström"},{"aya":"125","id":132,"locale":"sv","sura":"002","text":"OCH [MINNS att] Vi gjorde Helgedomen till en samlingsplats för människorna och en fristad [för förföljda]. Välj därför platsen där Abraham [en gång] stod för er bön. Och Vi gav Abraham och Ismael uppdraget att rena Helgedomen för dem som skall vandra runt den, och för dem som där skall dra sig tillbaka i stillhet, och för dem som skall böja rygg och knän och falla ned på sina ansikten [i tillbedjan].","translator":"Knut Bernström"},{"aya":"126","id":133,"locale":"sv","sura":"002","text":"Och då Abraham bad: \"Herre, gör detta till ett tryggt land och ge dess folk - de bland dem som tror på Gud och den Yttersta dagen - de frukter de behöver för sitt uppehälle\", sade [Gud]: \"Och den som förnekar tron, honom skall Jag skänka välstånd under någon tid; sedan skall Jag överlämna honom åt Eldens straff - ett i sanning fasansfullt slut!\"","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-17.json","nextPage":"/sv/s002-19.json"}}