{"results":[{"aya":"071","id":2666,"locale":"sv","sura":"022","text":"[Men] vid sidan av Gud tillber de det som Han aldrig har gett dem tillstånd till och som de [själva] inte har någon kunskap om; dessa orättfärdiga [människor] kommer inte att få hjälp [att undkomma straffet].","translator":"Knut Bernström"},{"aya":"072","id":2667,"locale":"sv","sura":"022","text":"Och när man läser upp Våra klara och tydliga budskap för dem, ser du avmåla sig i förnekarnas ansikten den starka motvilja [de känner] - det är nära att de går till handgripligheter mot dem som läser Våra budskap för dem. Säg: \"Skall jag säga er vad som är svårare att uthärda än det ni får lyssna till? Det är [den eviga] Elden, som Gud har lovat förnekarna av sanningen. Vilket jämmerligt slut!\"","translator":"Knut Bernström"},{"aya":"073","id":2668,"locale":"sv","sura":"022","text":"MÄNNISKOR! Hör på den liknelse, som här framställs [för er]: de som ni anropar i Guds ställe kommer aldrig att kunna skapa [ens] en fluga, även om de förenar [alla sina krafter] för [att åstadkomma] detta. Och om en fluga stjäl något från dem, kan de inte ta det ifrån denna [fluga]. Lika maktlös är den bedjande som den till vilken bönen ställs!","translator":"Knut Bernström"},{"aya":"074","id":2669,"locale":"sv","sura":"022","text":"De underskattar Gud [när de likställer sina ömkliga avgudar med Honom]; Gud har all styrka, all makt.","translator":"Knut Bernström"},{"aya":"075","id":2670,"locale":"sv","sura":"022","text":"Gud utser sändebud bland änglarna såväl som bland människorna och Han hör allt, ser allt.","translator":"Knut Bernström"},{"aya":"076","id":2671,"locale":"sv","sura":"022","text":"Han vet allt vad [människor] kan veta och allt som är dolt för dem; allt går [till sist] åter till Gud.","translator":"Knut Bernström"},{"aya":"077","id":2672,"locale":"sv","sura":"022","text":"TROENDE! Böj ryggar och knän och fall ned på era ansikten och dyrka er Herre och gör gott - kanske skall det gå er väl i händer!","translator":"Knut Bernström"}],"metadata":{"itemsPerPage":7,"pages":12,"previousPage":"/sv/s022-10.json","nextPage":"/sv/s022-12.json"}}