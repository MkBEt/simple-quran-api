{"results":[{"aya":"015","id":3621,"locale":"sv","sura":"034","text":"FÖR FOLKET i Saba utgjorde sannerligen landet där de bodde ett tecken [som talade sitt tydliga språk om Guds makt och Hans nåd]. [Där fanns] två [vidsträckta] trädgårdar, till höger och till vänster [som tycktes säga:] \"Ät av det som er Herre har skänkt er för er försörjning och visa Honom tacksamhet - [er Herre har gett er] ett fruktbart land och Han är [mild och] förlåtande!\"","translator":"Knut Bernström"},{"aya":"016","id":3622,"locale":"sv","sura":"034","text":"Men de vände ryggen åt [Gud], och Vi lät `Arim-dammens vattenmassor svämma över [med våldsam kraft och skölja bort] de två trädgårdarna, och i deras ställe satte Vi trädgårdar med [träd som gav] bitter frukt, tamarisker och några vilda lotusträd.","translator":"Knut Bernström"},{"aya":"017","id":3623,"locale":"sv","sura":"034","text":"Så straffade Vi dem därför att de avvisade tron och så straffar Vi inga andra än dem som förhärdar sig i otacksamhet och förnekelse.","translator":"Knut Bernström"},{"aya":"018","id":3624,"locale":"sv","sura":"034","text":"Och [längs vägen] mellan dem och de städer, som Vi hade välsignat, lade Vi byar inom synhåll [för varandra] och möjliggjorde på så sätt färder i väl avpassade [etapper; Vi sade:] \"Färdas i trygghet på denna [väg] natt som dag!\"","translator":"Knut Bernström"},{"aya":"019","id":3625,"locale":"sv","sura":"034","text":"Men då sade de: \"Herre! Förläng avstånden mellan de platser där vi gör halt!\" [På detta sätt] vållade de sin egen undergång; de [måste utvandra och] skingrades i en slutgiltig förskingring och Vi gjorde dem och deras öde till ett talesätt. I detta ligger förvisso budskap till var och en som står fast i motgången och som tackar [Gud] i allt.","translator":"Knut Bernström"},{"aya":"020","id":3626,"locale":"sv","sura":"034","text":"Iblees hade rätt i sin uppfattning om dem - [när han kallade på dem] följde de honom - [alla] utom en grupp som var sanna troende.","translator":"Knut Bernström"},{"aya":"021","id":3627,"locale":"sv","sura":"034","text":"Han hade ingen myndighet över dem; men [Vi lät honom fresta människorna] för att det skulle framstå fullt klart, vem som tror på det eviga livet och vem som tvivlar. Din Herre vakar över allt.","translator":"Knut Bernström"}],"metadata":{"itemsPerPage":7,"pages":8,"previousPage":"/sv/s034-2.json","nextPage":"/sv/s034-4.json"}}