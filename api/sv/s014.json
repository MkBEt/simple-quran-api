{"results":[{"aya":"001","id":1751,"locale":"sv","sura":"014","text":"Alif lam ra. [DETTA ÄR] en helig Skrift som Vi har uppenbarat för dig, för att du skall leda människorna ut ur mörkret till ljuset enligt deras Herres vilja, till den väg, som för till den Allsmäktige som allt lov och pris tillhör,","translator":"Knut Bernström"},{"aya":"002","id":1752,"locale":"sv","sura":"014","text":"till Gud som är Herre över allt det som himlarna rymmer och det som jorden bär. Dömda är de som förnekar sanningen! [De hotas av] ett strängt straff,","translator":"Knut Bernström"},{"aya":"003","id":1753,"locale":"sv","sura":"014","text":"som sätter livet här på jorden högre än det eviga livet och hindrar [andra] att följa Guds väg och vill få den att framstå som krokig. De har nått syndens yttersta gräns!","translator":"Knut Bernström"},{"aya":"004","id":1754,"locale":"sv","sura":"014","text":"VI HAR aldrig sänt ett sändebud som inte talade samma språk som det folk [till vilket han sändes], så att han klart kunde lägga fram [sitt budskap] för dem. Men Gud låter den gå vilse som vill [gå vilse], och Han vägleder den som vill [vägledas] - Han är den Allsmäktige, den Allvise.","translator":"Knut Bernström"},{"aya":"005","id":1755,"locale":"sv","sura":"014","text":"Vi sände Moses med Våra budskap [och befallde honom]: \"Led ditt folk ut ur mörkret till ljuset och påminn dem om Guds dagar!\" I detta ligger förvisso budskap till var och en som står fast i motgången och som tackar [Gud] i allt.","translator":"Knut Bernström"},{"aya":"006","id":1756,"locale":"sv","sura":"014","text":"Och då talade Moses till sitt folk [och sade]: \"Minns Guds välgärningar mot er när Han räddade er från Faraos anhang, som tillfogade er svåra lidanden och slaktade era söner och [bara] skonade era kvinnor - detta var en hård prövning som er Herre lade på er.","translator":"Knut Bernström"},{"aya":"007","id":1757,"locale":"sv","sura":"014","text":"Och [minns att] er Herre tillkännagav [för er]: 'Om ni visar tacksamhet skall Jag ge er en större [belöning], men om ni visar otacksamhet skall Jag sannerligen ge er ett strängt straff!'”","translator":"Knut Bernström"}],"metadata":{"itemsPerPage":7,"pages":8,"nextPage":"/sv/s014-2.json"}}