{"results":[{"aya":"162","id":169,"locale":"sv","sura":"002","text":"Under denna [fördömelse] skall de förbli; deras straff skall inte lindras och de skall inte beviljas uppskov.","translator":"Knut Bernström"},{"aya":"163","id":170,"locale":"sv","sura":"002","text":"ER GUD är den Ende; det finns ingen annan gud än Han, den Nåderike, den Barmhärtige.","translator":"Knut Bernström"},{"aya":"164","id":171,"locale":"sv","sura":"002","text":"I skapelsen av himlarna och jorden, i växlingen mellan natt och dag, i skeppen som plöjer haven [lastade] med det som är till nytta för människorna, i regnet som Gud sänder ned och därmed ger nytt liv åt den jord som varit död och låter djur av alla de slag befolka den och i vindarnas och molnens rörelser, drivna mellan himmel och jord i bestämda banor - [i allt detta] ligger förvisso budskap till dem som använder sitt förstånd.","translator":"Knut Bernström"},{"aya":"165","id":172,"locale":"sv","sura":"002","text":"Ändå finns det människor som sätter upp medgudar vid Guds sida och ägnar dem en sådan kärlek som [bör] ägnas Gud. Men de troendes kärlek till Gud är starkare. Om bara dessa syndare kunde se - som de skall se när de står [inför] straffet - att all makt tillhör Gud och att Gud straffar med stränghet!","translator":"Knut Bernström"},{"aya":"166","id":173,"locale":"sv","sura":"002","text":"De som hade efterföljare skall då ta avstånd från efterföljarna och [dessa] kommer att se straffet [framför sig] och banden mellan dem har slitits;","translator":"Knut Bernström"},{"aya":"167","id":174,"locale":"sv","sura":"002","text":"och efterföljarna skall säga: \"Om vi ändå kunde finna en väg tillbaka! Då skulle vi ta avstånd från dem liksom de nu tagit avstånd från oss.\" Så skall Gud låta dem se sina handlingar [i deras rätta ljus] och de skall känna [ånger och] grämelse. Men de kan inte rädda sig undan Elden.","translator":"Knut Bernström"},{"aya":"168","id":175,"locale":"sv","sura":"002","text":"MÄNNISKOR! Ät av det som jorden ger och som är tillåtet och hälsosamt, och följ inte i Djävulens spår; han är sannerligen er svurne fiende.","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-23.json","nextPage":"/sv/s002-25.json"}}