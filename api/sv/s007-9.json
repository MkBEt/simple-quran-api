{"results":[{"aya":"057","id":1011,"locale":"sv","sura":"007","text":"Och det är Han som sänder ut vindarna som varslar om Hans nåd; det regndigra moln de driver fram låter Vi komma in över dött land och så faller regnet med vilket Vi frambringar [växter som bär] frukt av många slag. Så skall Vi låta de döda stiga fram [till nytt liv] - kanske skall ni ägna eftertanke åt [detta].","translator":"Knut Bernström"},{"aya":"058","id":1012,"locale":"sv","sura":"007","text":"Ur den goda jorden spirar med dess Herres vilja [rik] växtlighet, men den magra bär inte skörd annat än med stor möda. Så förtydligar Vi budskapen för de tacksamma.","translator":"Knut Bernström"},{"aya":"059","id":1013,"locale":"sv","sura":"007","text":"SE, VI sände Noa till hans folk och han sade: \"Dyrka Gud, mitt folk - ni har ingen annan gud än Honom! Jag bävar för det straff [som annars skall drabba] er en Dag av svåraste vånda.\"","translator":"Knut Bernström"},{"aya":"060","id":1014,"locale":"sv","sura":"007","text":"Folkets äldste svarade: \"Vi anser att du helt misstar dig.\"","translator":"Knut Bernström"},{"aya":"061","id":1015,"locale":"sv","sura":"007","text":"[Noa] svarade: \"Nej, mitt folk! Jag misstar mig inte! Herren över alla världar har sänt mig","translator":"Knut Bernström"},{"aya":"062","id":1016,"locale":"sv","sura":"007","text":"[och] jag framför min Herres budskap till er och ger er goda råd - Gud har låtit mig veta vad ni inte vet.","translator":"Knut Bernström"},{"aya":"063","id":1017,"locale":"sv","sura":"007","text":"Förvånar det er att ni genom en man ur er mitt får ta emot en påminnelse från er Herre med varningar [och förmaningen] att frukta Gud? - Kanske skall [Han] visa [er] barmhärtighet.\"","translator":"Knut Bernström"}],"metadata":{"itemsPerPage":7,"pages":30,"previousPage":"/sv/s007-8.json","nextPage":"/sv/s007-10.json"}}