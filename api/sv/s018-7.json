{"results":[{"aya":"043","id":2183,"locale":"sv","sura":"018","text":"Han hade inga hjälpare utom Gud och han kunde inte hjälpa sig själv.","translator":"Knut Bernström"},{"aya":"044","id":2184,"locale":"sv","sura":"018","text":"Här [ser man att] ingen kan ge skydd utom Gud, som är sann Gud, att ingen belönar bättre än Han och att ingen bereder [människan] en lyckligare utgång.","translator":"Knut Bernström"},{"aya":"045","id":2185,"locale":"sv","sura":"018","text":"OCH LÅT dem få höra en liknelse om livet i denna värld. [Se på] regnet som Vi låter falla från skyn och som tas upp av markens växter; men av dem blir det [till sist bara] agnar och torra strån, som skingras för vinden. Gud har allt i Sin makt.","translator":"Knut Bernström"},{"aya":"046","id":2186,"locale":"sv","sura":"018","text":"Rikedom och [många] söner hör till det jordiska livets glädjeämnen; men det bestående goda [du gör] är bättre inför din Herre och ger en fastare grund för hopp.","translator":"Knut Bernström"},{"aya":"047","id":2187,"locale":"sv","sura":"018","text":"Och en Dag [skall komma] då Vi sätter bergen i rörelse och du får se jordens yta bar [utan det som har täckt den]; [en Dag] då Vi samlar in dem [alla] och inte lämnar någon kvar.","translator":"Knut Bernström"},{"aya":"048","id":2188,"locale":"sv","sura":"018","text":"Och de skall ställas upp i rader inför din Herre [och Han skall säga:] \"Ni har [nu] kommit inför Oss så som Vi först skapade er, trots era påståenden att Vi inte skulle kalla er till [detta] möte.\"","translator":"Knut Bernström"},{"aya":"049","id":2189,"locale":"sv","sura":"018","text":"Och boken [där allt i människans liv är upptecknat] skall läggas fram, och du får se de trotsiga syndarna ängslas inför dess innehåll och höra deras rop: \"Vi är förlorade! Vad är detta för en bok, som varken utelämnar små felsteg eller grova överträdelser?\" I den skall de få återse [alla] sina handlingar; men din Herre skall inte låta någon tillfogas orätt.","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s018-6.json","nextPage":"/sv/s018-8.json"}}