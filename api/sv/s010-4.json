{"results":[{"aya":"022","id":1386,"locale":"sv","sura":"010","text":"Det är Han som låter er färdas till lands och till sjöss. [Se här vad som kan hända] när ni gör en sjöresa: [Skeppet] seglar för förlig vind med dem [som gått ombord] och de gläder sig åt resan - tills det blåser upp till storm och vågorna slår över dem från alla håll och de tror att [döden] har dem i ett fast grepp. De ropar till Gud med ren och uppriktig tro och ber: \"Om Du räddar oss ur denna fara skall vi sannerligen visa oss tacksamma!\"","translator":"Knut Bernström"},{"aya":"023","id":1387,"locale":"sv","sura":"010","text":"Men när Han har räddat dem, begår de [nya] övergrepp på jorden i strid med sanning och rätt. Människor! Ert [orättmätiga] våld återfaller [till sist] på er själva. Njut den flyktiga glädje som livet på jorden kan rymma; till slut skall ni återvända till Oss och Vi skall låta er veta vad era handlingar [var värda].","translator":"Knut Bernström"},{"aya":"024","id":1388,"locale":"sv","sura":"010","text":"Livet i denna värld kan liknas vid regn som Vi låter falla från skyn och som sugs upp av jordens växtlighet; en del av detta blir till föda för människor och boskap. När jorden sedan har nått sin fulla blomstring och är grann att skåda, och dess bebyggare tror att de har tagit herraväldet över den, nås den av Vår befallning om natten eller mitt på ljusa dagen, och så lägger Vi [fälten] öde som avmejade stubbåkrar, som om gårdagens [mognande skördar] hade varit [en synvilla]. Så framställer Vi [Våra] budskap fast och klart för människor som tänker.","translator":"Knut Bernström"},{"aya":"025","id":1389,"locale":"sv","sura":"010","text":"GUD KALLAR [människan] till den eviga fredens boning och Han leder den till den raka vägen som vill [vägledas].","translator":"Knut Bernström"},{"aya":"026","id":1390,"locale":"sv","sura":"010","text":"De som gör det goda och det rätta skall få det högsta goda - och mer därtill. Inga skuggor, inga känslor av skam skall förmörka deras ansikten [på Uppståndelsens dag] - deras arvedel är paradiset och där skall de förbli till evig tid.","translator":"Knut Bernström"},{"aya":"027","id":1391,"locale":"sv","sura":"010","text":"Men de som ständigt begår orätt, för dem skall lönen för varje ond handling vara vad som motsvarar den; och skammen skall förmörka deras ansikten - de har inget skydd mot Guds [vrede] - som om de hade täckts av en flik av nattens svarta [mantel]. Deras arvedel är Elden; där skall de förbli till evig tid.","translator":"Knut Bernström"},{"aya":"028","id":1392,"locale":"sv","sura":"010","text":"Den Dag då Vi samlar dem alla åter skall Vi säga till dem som satte medhjälpare vid Guds sida: \"Stig tillbaka till era platser, ni och de som ni ville sätta vid Vår sida!\" När Vi sedan har skilt dem åt skall medhjälparna säga till dem [som tillbad dem]: \"Det var inte oss ni tillbad -","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s010-3.json","nextPage":"/sv/s010-5.json"}}