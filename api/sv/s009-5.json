{"results":[{"aya":"029","id":1264,"locale":"sv","sura":"009","text":"Kämpa mot dem som, trots att de [förr] fick ta emot en uppenbarad Skrift, varken tror på Gud eller på den Yttersta dagen och som inte anser som förbjudet det som Gud och Hans sändebud har förbjudit och inte iakttar den sanna religionens bud - [kämpa mot dem] till dess de erkänner sig besegrade och frivilligt betalar skyddsskatten.","translator":"Knut Bernström"},{"aya":"030","id":1265,"locale":"sv","sura":"009","text":"DE JUDISKA [trosbekännarna] säger: \"Esra, Guds son\", medan de kristna säger: \"Kristus, Guds son\". Detta kommer över deras läppar och då säger de efter vad [andra] förnekare av sanningen har sagt före dem. Guds förbannelse över dem! Hur förvirrade är inte deras begrepp!","translator":"Knut Bernström"},{"aya":"031","id":1266,"locale":"sv","sura":"009","text":"De har tagit sina rabbiner och klosterbröder till herrar och beskyddare i Guds ställe, och [detsamma har de gjort med] Kristus, Marias son, trots att de har förmanats att inte dyrka någon annan än den Ende Guden - det finns ingen gud utom Han; stor är Han i Sin härlighet, fjärran från allt vad de vill sätta vid Hans sida!","translator":"Knut Bernström"},{"aya":"032","id":1267,"locale":"sv","sura":"009","text":"De försöker utsläcka Guds ljus med sina ord, men det är Guds vilja att Hans ljus skall lysa med full styrka, hur förhatligt detta än kan vara för förnekarna.","translator":"Knut Bernström"},{"aya":"033","id":1268,"locale":"sv","sura":"009","text":"Det är Han som har sänt Sitt Sändebud med vägledningen och [för att förkunna] den sanna tron som skall föras till seger över all [annan form av] gudstro, hur förhatligt detta än kan vara för dem som sätter medhälpare vid Guds sida.","translator":"Knut Bernström"},{"aya":"034","id":1269,"locale":"sv","sura":"009","text":"Troende! Många rabbiner och kyrkans lärda män lägger med orätt beslag på [andras] egendom och spärrar Guds väg [för andra]. De som samlar skatter av guld och silver och inte ger av detta för Guds sak, låt dem veta att ett plågsamt straff [väntar dem]","translator":"Knut Bernström"},{"aya":"035","id":1270,"locale":"sv","sura":"009","text":"den dag då dessa [skatter] skall glödgas i helvetets eld och deras pannor, sidor och ryggar brännmärkas med detta [och en röst säger:] \"Detta är de skatter ni samlade för att i ensamhet [ruva över dem]; smaka nu det som ni lade på hög!","translator":"Knut Bernström"}],"metadata":{"itemsPerPage":7,"pages":19,"previousPage":"/sv/s009-4.json","nextPage":"/sv/s009-6.json"}}