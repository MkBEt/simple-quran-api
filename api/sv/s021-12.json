{"results":[{"aya":"078","id":2561,"locale":"sv","sura":"021","text":"OCH [MINNS] David och Salomo - hur de dömde i ett fall där får [tillhörande] en grupp människor hade kommit in under natten på en [främmande] åker och betat av säden. Vi var vittne till deras dom.","translator":"Knut Bernström"},{"aya":"079","id":2562,"locale":"sv","sura":"021","text":"Fastän Vi hade gett Salomo en djupare förståelse av saken, hade Vi gett båda visdom och kunskap. Och Vi befallde bergen och fåglarna att tillsammans med David lovprisa Oss - Vi har makt att göra detta.","translator":"Knut Bernström"},{"aya":"080","id":2563,"locale":"sv","sura":"021","text":"Och Vi lärde honom att tillverka brynjor åt er för att göra er mer motståndskraftiga i era krigståg. Är ni tacksamma [för detta]","translator":"Knut Bernström"},{"aya":"081","id":2564,"locale":"sv","sura":"021","text":"Och Vi gjorde stormvinden till Salomos [tjänare], och den skyndade på hans befallning till landet som Vi har välsignat; Vi har kunskap om allt.","translator":"Knut Bernström"},{"aya":"082","id":2565,"locale":"sv","sura":"021","text":"Och bland de upproriska andarna [som Vi gjorde till Salomos tjänare] fanns de som dök i havsdjupet på hans befallning [och de] som utförde andra arbeten. Och Vi hade uppsikt över dem.","translator":"Knut Bernström"},{"aya":"083","id":2566,"locale":"sv","sura":"021","text":"OCH [MINNS] Job, hur han ropade till sin Herre: \"Jag har prövats av olyckor och elände, men Du är den Barmhärtigaste av de barmhärtiga!\"","translator":"Knut Bernström"},{"aya":"084","id":2567,"locale":"sv","sura":"021","text":"Och Vi hörde hans bön och befriade honom från det onda som [plågade] honom och gav honom åter [dem av] hans familj [som Vi tagit ifrån honom] och Vi fördubblade deras antal som en särskild nåd från Oss och som något att bevaras i minnet av alla som ägnar Oss sin dyrkan.","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s021-11.json","nextPage":"/sv/s021-13.json"}}