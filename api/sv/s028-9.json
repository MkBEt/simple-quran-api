{"results":[{"aya":"057","id":3309,"locale":"sv","sura":"028","text":"Men [några] säger: \"Om vi följde den väg som du uppmanar oss [att följa], skulle vår jord tas ifrån oss.\" Har Vi inte gett dem en trygg tillflykt och sörjt för deras behov genom de frukter [och nyttigheter av skilda slag] som förs dit från alla håll? Men de flesta av dem har inte [detta] klart för sig.","translator":"Knut Bernström"},{"aya":"058","id":3310,"locale":"sv","sura":"028","text":"Och hur många städer, vars invånare i [lättsinnigt] övermod skröt med sitt överdådiga liv, har Vi inte låtit gå under. Och dessa boningar som var deras är nu övergivna - även om någon [förbipasserande] ibland [tar dem i anspråk]. - Det är Vi som förblir när allt förgår!","translator":"Knut Bernström"},{"aya":"059","id":3311,"locale":"sv","sura":"028","text":"Men din Herre förgör inte städer som inget sändebud ännu kommit till för att framföra Våra budskap. Och Vi låter inte städer gå under där invånarna inte begår [djupt] orättfärdiga handlingar.","translator":"Knut Bernström"},{"aya":"060","id":3312,"locale":"sv","sura":"028","text":"Vad det än är som ni [här] får till skänks tjänar det [bara] till att förljuva och försköna detta liv, medan det [som väntar] hos Gud är bättre och mer bestående. Vill ni inte använda ert förstånd","translator":"Knut Bernström"},{"aya":"061","id":3313,"locale":"sv","sura":"028","text":"Kan den som Vi har lovat det [högsta] goda, ett löfte som han får se uppfyllt [vid uppståndelsen], jämföras med den som Vi har skänkt jordisk glädje men som på Uppståndelsens dag skall höra till dem som radas upp [för att straffas]?","translator":"Knut Bernström"},{"aya":"062","id":3314,"locale":"sv","sura":"028","text":"Den Dagen skall Han kalla fram dem och fråga: \"Var är nu dessa medhjälpare [som ni satte] vid Min sida?\"","translator":"Knut Bernström"},{"aya":"063","id":3315,"locale":"sv","sura":"028","text":"Och de över vilka domen obevekligen har fallit skall säga: \"Herre! Det var dem vi ledde vilse men vi ledde dem vilse liksom vi [själva] gick vilse och inför Dig svär vi oss fria från allt ansvar [för dem] - det var inte oss de tillbad!\"","translator":"Knut Bernström"}],"metadata":{"itemsPerPage":7,"pages":13,"previousPage":"/sv/s028-8.json","nextPage":"/sv/s028-10.json"}}