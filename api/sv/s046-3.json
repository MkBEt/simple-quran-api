{"results":[{"aya":"015","id":4525,"locale":"sv","sura":"046","text":"VI HAR förmanat människan att visa godhet mot sina föräldrar. [Den blivande] modern bär sin börda med möda och med smärta föder hon - ja, [hennes möda] varar trettio månader, amningstiden [inbegripen] Och när människan vid det fyrtionde levnadsåret når sin fulla mognad, ber hon: \"Herre! Gör att jag [alltid] visar tacksamhet mot Dig för Dina välgärningar mot mig och mot mina föräldrar och att jag gör det goda och det rätta och allt det som Du ser med välbehag; och gör mina efterkommande till goda och rättrådiga människor! Jag är en av dem som har underkastat sig Din vilja och som [alltid] vänder åter till Dig i ånger.\"","translator":"Knut Bernström"},{"aya":"016","id":4526,"locale":"sv","sura":"046","text":"Av vad sådana [människor] gjort skall Vi tillgodoräkna dem det bästa och Vi skall överse med deras dåliga handlingar; [ja, de skall vara] bland paradisets arvtagare enligt det sanna löfte som de har fått [genom profeterna].","translator":"Knut Bernström"},{"aya":"017","id":4527,"locale":"sv","sura":"046","text":"Det finns den som svarar sina föräldrar [när de uppmanar honom att tro]: \"Skäms ni inte? Mig lovar ni att jag skall uppväckas [från de döda] - men [ni tiger om alla] de släktled som har gått före mig?\" [Föräldrarna] ber om Guds hjälp [och säger till sonen]: \"Du drar olycka över dig! Antag tron! Guds löfte är sanning!\" Men han svarar: \"Det där är bara sagor från förfädernas tid!\"","translator":"Knut Bernström"},{"aya":"018","id":4528,"locale":"sv","sura":"046","text":"Och över [sådana som] denne skall samma dom osvikligt fällas som den som fälldes över tidigare släkten av osynliga väsen och människor; ja, de kommer att höra till förlorarna!","translator":"Knut Bernström"},{"aya":"019","id":4529,"locale":"sv","sura":"046","text":"Och för var och en skall det finnas grader efter vad han har gjort [av gott eller ont], så att [Gud på denna grund] skall ge dem full lön för deras handlingar och ingen skall tillfogas orätt.","translator":"Knut Bernström"},{"aya":"020","id":4530,"locale":"sv","sura":"046","text":"Och den Dag då förnekarna av sanningen förs fram inför Elden [skall Vi säga till dem:] \"Ni har förslösat det goda som livet erbjöd er och njutit det [utan en tanke på evigheten]; i dag drabbar er straffet med skam och vanära därför att ni uppträdde med högmod på jorden utan fog och därför att ni ständigt trotsade [Våra befallningar].\"","translator":"Knut Bernström"},{"aya":"021","id":4531,"locale":"sv","sura":"046","text":"OCH MINNS hur [stammen] Aads broder - sedan [många] varnare passerat som han hade kännedom om och andra om vilka han var okunnig - varnade sitt folk [som levde] i sanddynernas land: \"Dyrka ingen utom Gud! Jag fruktar det straff [som annars kommer att drabba] er en olycksdiger Dag!\"","translator":"Knut Bernström"}],"metadata":{"itemsPerPage":7,"pages":5,"previousPage":"/sv/s046-2.json","nextPage":"/sv/s046-4.json"}}