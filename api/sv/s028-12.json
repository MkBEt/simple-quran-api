{"results":[{"aya":"078","id":3330,"locale":"sv","sura":"028","text":"Han svarade: \"Det [jag äger] har jag fått tack vare mina kunskaper [och min klokhet].\" Visste han inte att Gud har låtit tidigare släkten gå under, som ägde mera makt och samlat större [rikedomar] än han? Men de obotfärdiga, trotsiga syndarna behöver inte tillfrågas om sina synder.","translator":"Knut Bernström"},{"aya":"079","id":3331,"locale":"sv","sura":"028","text":"Och [när] han gick ut bland folket i hela sin ståt, sade de som [bara] hade det jordiska livet för ögonen: \"Tänk om vi fick [äga] vad Qarun har fått [äga]; han har verkligen gynnats av turen!\"","translator":"Knut Bernström"},{"aya":"080","id":3332,"locale":"sv","sura":"028","text":"Men de som hade fått del av kunskap sade: \"Arma stackare! [Ni inser inte att] för den som tror och lever rättskaffens är Guds belöning vida bättre [än det som ni kan vinna i detta liv]; men denna [belöning] vinner ingen utom den som visar tålamod och uthållighet.\"","translator":"Knut Bernström"},{"aya":"081","id":3333,"locale":"sv","sura":"028","text":"Och så lät Vi jorden uppsluka honom och hans hus, och ingen anhängarskara fanns till hands, som kunde rädda honom undan Guds [straff] och han kunde inte hjälpa sig själv.","translator":"Knut Bernström"},{"aya":"082","id":3334,"locale":"sv","sura":"028","text":"Och nästa morgon sade de som dagen innan hade önskat vara i hans ställe: \"Hur kunde vi [förbise] att Gud ger den Han vill av Sina tjänare riklig och [den Han vill] knappare utkomst! Utan Guds nådiga beskydd, skulle vi [också] ha uppslukats av jorden. Hur kunde vi [tvivla på] att det skall gå illa för dem som förnekar sanningen!\"","translator":"Knut Bernström"},{"aya":"083","id":3335,"locale":"sv","sura":"028","text":"De eviga boningarna skall Vi skänka dem som inte strävar efter makt och ära på jorden eller försöker störa ordningen och fördärva sederna där - den slutliga segern tillhör dem som fruktar Gud.","translator":"Knut Bernström"},{"aya":"084","id":3336,"locale":"sv","sura":"028","text":"Den som stiger fram [inför Honom] med en god handling skall få en större [belöning än handlingen förtjänar], och den som stiger fram [inför Honom] med en dålig handling [skall veta att] de som begår dåliga handlingar inte skall straffas för annat än vad de har gjort.","translator":"Knut Bernström"}],"metadata":{"itemsPerPage":7,"pages":13,"previousPage":"/sv/s028-11.json","nextPage":"/sv/s028-13.json"}}