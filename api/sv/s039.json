{"results":[{"aya":"001","id":4059,"locale":"sv","sura":"039","text":"UPPENBARELSEN av denna Skrift är Guds, den Allsmäktiges, den Vises, verk.","translator":"Knut Bernström"},{"aya":"002","id":4060,"locale":"sv","sura":"039","text":"Vi har uppenbarat Skriften med sanningen för dig. Dyrka därför Gud med ren och uppriktig tro!","translator":"Knut Bernström"},{"aya":"003","id":4061,"locale":"sv","sura":"039","text":"Ja, ren, uppriktig tillbedjan är Gud förbehållen! Men de som tar beskyddare vid sidan av Honom [säger]: \"Vi tillber dem just för att de skall föra oss närmare Gud.\" Gud skall döma över dem i allt som de är oense om. Gud vägleder inte lögnaren, alltid färdig att förneka.","translator":"Knut Bernström"},{"aya":"004","id":4062,"locale":"sv","sura":"039","text":"Om Gud hade velat ha en son kunde Han ha valt vem Han ville i hela Sin skapelse. Stor är Han i Sin härlighet, Gud, den Ende, som härskar över allt med oinskränkt makt.","translator":"Knut Bernström"},{"aya":"005","id":4063,"locale":"sv","sura":"039","text":"Han har skapat himlarna och jorden i enlighet med en plan och ett syfte. Han låter natten svepa in dagen [i sitt mörker] och låter dagen svepa in natten [i sitt ljus] och Han har underordnat solen och månen under [Sina lagar], som var och en löper sitt kretslopp till en fastställd tidpunkt. Han är i sanning den Allsmäktige, Den som förlåter och förlåter på nytt!","translator":"Knut Bernström"},{"aya":"006","id":4064,"locale":"sv","sura":"039","text":"Han har skapat er av en enda varelse av vilken Han sedan skapade dess make; och av boskap har Han skänkt er åtta djur i par. Och Han skapar er i moderlivet genom den ena skapelseakten efter den andra, i tre [skikt av] mörker. Detta är Gud, er Herre! Allt herravälde är Hans. Det finns ingen gudom utom Han. Hur har någon kunnat förmå er att vända Honom ryggen?","translator":"Knut Bernström"},{"aya":"007","id":4065,"locale":"sv","sura":"039","text":"Om ni förnekar [Gud skall ni veta att] Gud inte behöver er [tro]. Han ser inte otro och otacksamhet hos Sina tjänare med tillfredsställelse [- det är ett ont -] men visar ni tacksamhet är Han tillfredsställd för er skull. Och på ingen bärare av bördor skall läggas en annans börda. En gång skall ni återvända till er Herre och Han skall låta er förstå vad era handlingar [var värda]. Gud vet vad som rör sig i människans innersta.","translator":"Knut Bernström"}],"metadata":{"itemsPerPage":7,"pages":11,"nextPage":"/sv/s039-2.json"}}