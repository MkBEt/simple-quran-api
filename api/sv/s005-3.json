{"results":[{"aya":"015","id":684,"locale":"sv","sura":"005","text":"Efterföljare av äldre tiders uppenbarelser! Ett Sändebud från Oss har kommit till er [med budskap] som klargör för er mycket av det som ni har dolt [för er själva] i Skriften; mycket [annat] har förbigåtts. Gud har skänkt er ett [nytt] ljus och en klar Skrift;","translator":"Knut Bernström"},{"aya":"016","id":685,"locale":"sv","sura":"005","text":"med den visar Han dem som söker Hans välbehag till räddningens vägar och leder dem enligt Sin vilja ut ur mörkret till ljuset och till en rak väg.","translator":"Knut Bernström"},{"aya":"017","id":686,"locale":"sv","sura":"005","text":"De förnekar sanningen som säger: \"Gud är Kristus, Marias son.\" Säg: \"Vem kan hindra Gud, om Han vill låta Kristus, Marias son, hans moder och alla på jorden förgås? Guds är herraväldet över himlarna och jorden och allt som finns däremellan. Han skapar vad Han vill. Han är allsmäktig.\"","translator":"Knut Bernström"},{"aya":"018","id":687,"locale":"sv","sura":"005","text":"Judarna säger liksom de kristna: \"Vi är Guds barn som Han älskar.\" Säg: \"Varför straffar Han er då för era synder? Nej, ni är människor liksom [alla andra] som Han har skapat. Han förlåter vem Han vill och Han straffar vem Han vill. Guds är herraväldet över himlarna och jorden och allt som finns däremellan och Han är målet för [allas] färd.\"","translator":"Knut Bernström"},{"aya":"019","id":688,"locale":"sv","sura":"005","text":"Efterföljare av äldre tiders uppenbarelser! Efter ett avbrott i budbärarnas rad har Vårt Sändebud kommit till er för att klargöra [sanningen] för er, så att ni inte skall kunna säga: \"Till oss har ingen budbärare kommit med ett hoppets budskap och ingen varnare.\" Nu har en förkunnare av ett glatt budskap om hopp och en varnare kommit till er; Gud har allt i Sin makt.","translator":"Knut Bernström"},{"aya":"020","id":689,"locale":"sv","sura":"005","text":"OCH MOSES sade till folket: \"Minns Guds välgärningar mot er, mitt folk, hur Han lät profeter uppstå bland er och gjorde er till herrar i eget hus och skänkte er det som Han inte har skänkt något [annat] folk i världen!","translator":"Knut Bernström"},{"aya":"021","id":690,"locale":"sv","sura":"005","text":"Gå in i det heliga landet, som Gud har bestämt för er, mitt folk! Och vänd inte tillbaka - då har ni förlorat allt!\"","translator":"Knut Bernström"}],"metadata":{"itemsPerPage":7,"pages":18,"previousPage":"/sv/s005-2.json","nextPage":"/sv/s005-4.json"}}