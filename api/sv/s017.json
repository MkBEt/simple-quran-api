{"results":[{"aya":"001","id":2030,"locale":"sv","sura":"017","text":"STOR är [Gud] i Sin härlighet, Han som under natten förde Sin tjänare från den heliga Moskén till den fjärran böneplatsen, vars omgivningar Vi har välsignat, för att visa honom några av Våra tecken; Han är Den som hör allt, ser allt.","translator":"Knut Bernström"},{"aya":"002","id":2031,"locale":"sv","sura":"017","text":"Och Vi gav Moses uppenbarelsen och gjorde den till vägledning för Israels barn [och förmanade dem:] \"Tag ingen annan än Mig till beskyddare,","translator":"Knut Bernström"},{"aya":"003","id":2032,"locale":"sv","sura":"017","text":"ni ättlingar till dem som Vi räddade tillsammans med Noa [i arken]! Han var en tacksam tjänare!\"","translator":"Knut Bernström"},{"aya":"004","id":2033,"locale":"sv","sura":"017","text":"Genom uppenbarelsen gav Vi Israels barn en varning: \"Två gånger kommer ni att störa ordningen och fördärva sederna på jorden och visa ett högmod utan gräns.\"","translator":"Knut Bernström"},{"aya":"005","id":2034,"locale":"sv","sura":"017","text":"När detta skedde första gången, sände Vi några av Våra tjänare mot er, starka och djärva krigare, och de förföljde er in i era bostäder [för att döda er alla till sista man]. Så uppfylldes Guds löfte.","translator":"Knut Bernström"},{"aya":"006","id":2035,"locale":"sv","sura":"017","text":"Därefter [återupprättade] Vi [ert rike och] gav er på nytt makt över dem och skänkte er rikedom och talrika söner och gav er ökad [militär] styrka.","translator":"Knut Bernström"},{"aya":"007","id":2036,"locale":"sv","sura":"017","text":"[Och Vi sade:] \"Om ni gör gott, gör ni det [till nytta] för er själva; men om ni gör ont, vållar ni er själva [skada].\" Och när [det som avsågs i] den andra varningen kom, blev er förödmjukelse total, templet vanhelgades, så som det en gång förut hade vanhelgats, och allt [som föll i fiendens händer] lades i ruiner.","translator":"Knut Bernström"}],"metadata":{"itemsPerPage":7,"pages":16,"nextPage":"/sv/s017-2.json"}}