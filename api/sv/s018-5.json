{"results":[{"aya":"029","id":2169,"locale":"sv","sura":"018","text":"Säg: \"Sanningen från er Herre [framstår nu klar och tydlig]; låt därför den tro som vill tro, och låt den förneka tron som vill förneka den.\" För de orättfärdiga har Vi en Eld i beredskap [vars flammor] skall omsluta dem liksom tältduken [omsluter invånarna i ett tält]; och om de ber att få [stilla sin törst] skall de få dricka vatten hett som smält koppar, som bränner deras ansikten. Vilken djävulsk dryck! Vilken jämmerlig viloplats!","translator":"Knut Bernström"},{"aya":"030","id":2170,"locale":"sv","sura":"018","text":"Men dem som tror och lever ett rättskaffens liv skall Vi inte låta gå miste om lönen för det goda och rätta de gör;","translator":"Knut Bernström"},{"aya":"031","id":2171,"locale":"sv","sura":"018","text":"Edens lustgårdar väntar dem med porlande bäckar, där de skall vila, behagligt stödda på kuddar, och förses med armringar av guld och få klä sig i dräkter av grönt silke och den rikaste brokad. Vilken makalös belöning! Vilken ljuvlig viloplats!","translator":"Knut Bernström"},{"aya":"032","id":2172,"locale":"sv","sura":"018","text":"OCH LÅT dem få höra liknelsen om två män, av vilka Vi skänkte den ene två vingårdar, omgärdade av dadelpalmer och åtskilda av ett åkerfält.","translator":"Knut Bernström"},{"aya":"033","id":2173,"locale":"sv","sura":"018","text":"Båda vingårdarna gav frukt i aldrig sinande mängd, eftersom Vi hade låtit en källåder rinna upp mellan dem.","translator":"Knut Bernström"},{"aya":"034","id":2174,"locale":"sv","sura":"018","text":"Mannen fick därför riklig avkastning. Under ett samtal med sin vän sade han: \"Jag är rikare än du och jag har fler män i mitt följe.\"","translator":"Knut Bernström"},{"aya":"035","id":2175,"locale":"sv","sura":"018","text":"[Med sitt övermodiga skryt] hade han redan vållat sig själv skada, men så gick han runt [med sin vän] i vingården och fortsatte: \"Jag tror inte att denna [vingård] någonsin kommer att förtorka;","translator":"Knut Bernström"}],"metadata":{"itemsPerPage":7,"pages":16,"previousPage":"/sv/s018-4.json","nextPage":"/sv/s018-6.json"}}