{"results":[{"aya":"155","id":448,"locale":"sv","sura":"003","text":"De bland er som gjorde helt om den dag de två härarna möttes, kunde förledas till detta av Djävulen enbart på grund av [ett fel] som de hade begått. Men Gud har nu utplånat deras synd - Gud är mild och överseende.","translator":"Knut Bernström"},{"aya":"156","id":449,"locale":"sv","sura":"003","text":"Troende! Säg inte som förnekarna av sanningen säger om sina bröder som [dött] under resa i fjärran land eller [fallit] i strid: \"Om de hade blivit kvar hos oss, skulle de inte ha dött eller dödats.\" - Gud [låter dem tänka dessa tankar], så att deras hjärtan skulle känna ökad sorg och grämelse, eftersom det är Gud som skänker liv och skänker död. Gud ser vad ni gör.","translator":"Knut Bernström"},{"aya":"157","id":450,"locale":"sv","sura":"003","text":"Och om ni stupar [i kampen] för Guds sak eller dör, är Guds förlåtelse och Hans barmhärtighet helt visst bättre än allt vad människorna kan lägga på hög;","translator":"Knut Bernström"},{"aya":"158","id":451,"locale":"sv","sura":"003","text":"vare sig ni dör eller dödas, är det till Gud ni skall samlas åter.","translator":"Knut Bernström"},{"aya":"159","id":452,"locale":"sv","sura":"003","text":"I Sin barmhärtighet lät Gud dig visa dem mildhet; om du hade varit sträng och hård och tillslutit ditt hjärta [för dem], skulle de helt säkert ha dragit sig ifrån dig. Glöm därför nu [deras fel] och be Gud förlåta dem. Inhämta deras råd i de angelägenheter [som är av vikt] och när du väl har fattat ditt beslut, sätt då din lit till Gud; Gud älskar dem som sätter sin lit till Honom.","translator":"Knut Bernström"},{"aya":"160","id":453,"locale":"sv","sura":"003","text":"Om Gud hjälper er kan ingen besegra er; men om Gud överger er, vem kan sedan hjälpa er? Förmana därför de troende att sätta all sin lit till Gud!","translator":"Knut Bernström"},{"aya":"161","id":454,"locale":"sv","sura":"003","text":"DET ÄR en orimlig tanke att en [Guds] profet skulle bedra [sina medmänniskor]; bedragaren skall på Uppståndelsens dag stiga fram med sitt bedrägeri i handen och då skall var och en fullt ut erhålla den lön han har förtjänat och ingen lida orätt.","translator":"Knut Bernström"}],"metadata":{"itemsPerPage":7,"pages":29,"previousPage":"/sv/s003-22.json","nextPage":"/sv/s003-24.json"}}