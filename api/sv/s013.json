{"results":[{"aya":"001","id":1708,"locale":"sv","sura":"013","text":"Alif lam meem ra. DETTA ÄR budskap ur en uppenbarad Skrift; det som uppenbaras för dig av din Herre är sanningen, även om de flesta människor inte vill tro.","translator":"Knut Bernström"},{"aya":"002","id":1709,"locale":"sv","sura":"013","text":"Det är Gud som har rest himlarna utan synligt stöd och som tronar [över skapelsen] i Sin allmakts härlighet, och Han har underordnat solen och månen under [Sina lagar]; var och en löper [sitt kretslopp] till en tidpunkt [som Han har] fastställt. Han styr skapelsens ordning [och] framställer budskapen fast och klart för att stärka er tro på mötet med er Herre [på Domens dag].","translator":"Knut Bernström"},{"aya":"003","id":1710,"locale":"sv","sura":"013","text":"Och det är Han som har brett ut jordens yta och sänkt ned i den fast förankrade berg och låtit den genomkorsas av floder. Och åt alla växter på jorden har Han gett två kön. Han sveper in dagen i natt. Helt visst ligger det budskap i detta till människor som tänker.","translator":"Knut Bernström"},{"aya":"004","id":1711,"locale":"sv","sura":"013","text":"På jorden finns det [många sorters] mark som [fastän] de gränsar till varandra [har olika egenskaper - mark som ger] vindruvor och [mark som ger] brödsäd och [mark lämplig för] dadelpalmer som växer i klungor eller ensamma, och vattnade av samma vatten; några av dessa [frukter] har Vi gett bättre smak än de andra. I allt detta ligger sannerligen budskap till människor som använder sitt förstånd.","translator":"Knut Bernström"},{"aya":"005","id":1712,"locale":"sv","sura":"013","text":"OM NÅGOT kan förvåna dig [Muhammad], så är det deras ord, när de säger: \"Skall vi, efter att ha [dött och] blivit ett med jorden, verkligen skapas på nytt?\" Dessa [människor] förnekar sin Herre; de bär kragar av järn om halsen [som de själva har smitt]. De har Elden till arvedel och där skall de förbli till evig tid.","translator":"Knut Bernström"},{"aya":"006","id":1713,"locale":"sv","sura":"013","text":"Och de begär att du skall skynda på det onda [som väntar dem] snarare än det goda, fastän [de borde ha tagit varning av] de föredömliga straff som drabbade [onda människor] i gången tid. Din Herre har förlåtelse i beredskap för människorna trots den orätt de begår - men din Herre straffar med stränghet.","translator":"Knut Bernström"},{"aya":"007","id":1714,"locale":"sv","sura":"013","text":"Och de som förnekar sanningen säger: \"Varför har han inte fått ett tecken från sin Herre?\" Du är enbart en varnare, men [i Gud] har varje folk sin [högste] ledare.","translator":"Knut Bernström"}],"metadata":{"itemsPerPage":7,"pages":7,"nextPage":"/sv/s013-2.json"}}