{"results":[{"aya":"099","id":888,"locale":"sv","sura":"006","text":"Och det är Han som har låtit regn falla från skyn; med det har Vi skapat all växtlighet och därur frambringat ängarnas gräs. Ur detta låter Vi säd som bär ax uppstå och dadelpalmens blomkolvar bli till lättåtkomliga klasar av dadlar; och [Vi låter] vingårdar uppstå och olivlundar och granatäppelträd, [alla i grunden] lika varandra och ändå olika. Se på dessa frukter, hur de tar form och hur de mognar! I detta ligger sannerligen budskap till dem som har tro.","translator":"Knut Bernström"},{"aya":"100","id":889,"locale":"sv","sura":"006","text":"De har velat göra de osynliga väsendena till Guds medhjälpare - [väsen] som Gud har skapat - och i sin okunnighet har de uppfunnit söner och döttrar åt Honom. Nej, stor är Han i Sin härlighet, höjd högt över [alla försök] att beskriva [Hans väsen].","translator":"Knut Bernström"},{"aya":"101","id":890,"locale":"sv","sura":"006","text":"Hur skulle en son [ha fötts] åt Honom, himlarnas och jordens Skapare, när ingen ledsagerska har funnits vid Hans sida - Han som har skapat allt och har kunskap om allt","translator":"Knut Bernström"},{"aya":"102","id":891,"locale":"sv","sura":"006","text":"Detta är Gud, er Herre. Det finns ingen annan gud än Han, alltings Skapare. Tillbe Honom som har allt under sitt beskydd.","translator":"Knut Bernström"},{"aya":"103","id":892,"locale":"sv","sura":"006","text":"Människans öga ser Honom inte, men Han ser allt vad ett människoöga kan se. Han är den Outgrundlige som genomskådar allt och är underrättad om allt.","translator":"Knut Bernström"},{"aya":"104","id":893,"locale":"sv","sura":"006","text":"Ni har nu fått ta emot från er Herre en [uppenbarelse] som skall öppna era ögon för [sanningen], och den som vill se har [själv] gott av detta och den som vill [förbli] blind skadar ingen annan än sig själv. Och [säg till dem som vill förbli blinda]: \"Jag har inte satts att vaka över er.\"","translator":"Knut Bernström"},{"aya":"105","id":894,"locale":"sv","sura":"006","text":"Vi förtydligar budskapen så att de säger: \"Du har lärt [läxan]!\" och så att de insiktsfulla får full klarhet.","translator":"Knut Bernström"}],"metadata":{"itemsPerPage":7,"pages":24,"previousPage":"/sv/s006-14.json","nextPage":"/sv/s006-16.json"}}