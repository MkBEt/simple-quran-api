{"results":[{"aya":"015","id":2870,"locale":"sv","sura":"025","text":"Säg: \"Är detta det bästa - eller är det den evigt [grönskande] lustgård som de gudfruktiga har utlovats? Den är deras belöning och målet för deras färd.","translator":"Knut Bernström"},{"aya":"016","id":2871,"locale":"sv","sura":"025","text":"Där skall alla deras önskningar uppfyllas [och där] förblir de till evig tid; Gud [själv] borgar för infriandet av detta löfte.\"","translator":"Knut Bernström"},{"aya":"017","id":2872,"locale":"sv","sura":"025","text":"OCH DEN dag då Han skall samla dem med dem som de dyrkade i Guds ställe, skall Han fråga [de senare]: \"Ledde ni dessa Mina tjänare på avvägar eller gick de [självmant] vilse?\"","translator":"Knut Bernström"},{"aya":"018","id":2873,"locale":"sv","sura":"025","text":"De skall svara: \"Stor är Du i Din härlighet! Vi [själva] hade inte rätt att ta andra än Dig till beskyddare; Du lät dem och deras förfäder njuta av livets goda till dess de [helt] glömde att åkalla Dig; de var [som] förtorkat, obrukbart land.\"","translator":"Knut Bernström"},{"aya":"019","id":2874,"locale":"sv","sura":"025","text":"[Och Gud skall säga:] \"Nu har de [som ni tillbad] visat att det ni sade [om deras gudomlighet] var lögn och ni kan inte avvärja [straffet] och inte få hjälp. Den bland er som begått [denna] synd skall Vi låta utstå ett strängt straff!\"","translator":"Knut Bernström"},{"aya":"020","id":2875,"locale":"sv","sura":"025","text":"VI HAR inte före dig sänt andra budbärare än sådana som åt [vanlig] föda och besökte marknaderna [som andra människor]. Med några av er [som redskap] har Vi utsatt andra för prövningar. Kommer ni att visa tålamod [i motgången]? Din Herre ser allt!","translator":"Knut Bernström"},{"aya":"021","id":2876,"locale":"sv","sura":"025","text":"Och de som inte hoppas att de skall få möta Oss säger: \"Om ändå änglar hade sänts till oss!\" eller: \"Om vi ändå hade fått se vår Herre!\" Vilken hög uppfattning har de inte om sig själva! Vilken oförskämd uppstudsighet!\"","translator":"Knut Bernström"}],"metadata":{"itemsPerPage":7,"pages":11,"previousPage":"/sv/s025-2.json","nextPage":"/sv/s025-4.json"}}