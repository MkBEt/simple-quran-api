{"results":[{"aya":"001","id":1902,"locale":"sv","sura":"016","text":"[DEN SISTA stunden] är avhängig av Guds beslut; skynda därför inte på den! \tStor är Han i Sin härlighet, höjd högt över allt vad [människor] vill sätta vid Hans sida!","translator":"Knut Bernström"},{"aya":"002","id":1903,"locale":"sv","sura":"016","text":"Han sänder änglarna med gudomlig ingivelse som de enligt Hans befallning [överlämnar till] den av Hans tjänare som Han vill: ”Förkunna för [människorna:] 'Det finns ingen annan gud än Jag; frukta därför Mig!'”","translator":"Knut Bernström"},{"aya":"003","id":1904,"locale":"sv","sura":"016","text":"Han har skapat himlarna och jorden i enlighet med en plan och ett syfte; höjd [är Han] högt över allt vad [människor] vill sätta vid Hans sida.","translator":"Knut Bernström"},{"aya":"004","id":1905,"locale":"sv","sura":"016","text":"Han skapar människan av en droppe säd; och se, där står hon, beredd att tvista och argumentera!","translator":"Knut Bernström"},{"aya":"005","id":1906,"locale":"sv","sura":"016","text":"Och Han har skapat boskapen vars [ull] ger er värme och som är er till annan nytta och som också tjänar er till föda;","translator":"Knut Bernström"},{"aya":"006","id":1907,"locale":"sv","sura":"016","text":"och ni ser skönheten i dessa [djur], när ni på kvällen driver hem dem [från betet] och när ni på morgonen [åter] släpper ut dem till betesmarkerna.","translator":"Knut Bernström"},{"aya":"007","id":1908,"locale":"sv","sura":"016","text":"De bär bördor åt er till platser som ni [annars] inte skulle kunna nå utan stora ansträngningar. Er Herre, den Barmhärtige, ömmar sannerligen [för Sina tjänare]!","translator":"Knut Bernström"}],"metadata":{"itemsPerPage":7,"pages":19,"nextPage":"/sv/s016-2.json"}}