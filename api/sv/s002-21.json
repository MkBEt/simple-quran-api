{"results":[{"aya":"141","id":148,"locale":"sv","sura":"002","text":"Deras tid är förbi. De skall lönas efter vad de har gjort och ni skall lönas efter vad ni har gjort. Ni skall inte ställas till svars för deras handlingar.","translator":"Knut Bernström"},{"aya":"142","id":149,"locale":"sv","sura":"002","text":"TANKLÖSA människor skall säga: \"Vad har förmått dem att ändra den böneriktning som de har följt till nu?\" Säg: \"Öst liksom väst tillhör Gud. Han leder den Han vill till den raka vägen.\"","translator":"Knut Bernström"},{"aya":"143","id":150,"locale":"sv","sura":"002","text":"Och Vi har gjort er till ett mittens samfund, för att ni skall stå som vittnen mot alla människor och Sändebudet vara vittne mot er. Den böneriktning som du [Muhammad] förut iakttog gav Vi dig enbart för att skilja dem som följer Sändebudet från dem som vänder honom ryggen. Detta har varit en svår [prövning] utom för dem som [i allt] vägleds av Gud. Det är rätt och rimligt att Gud inte låter er tro bli utan belöning; Gud är barmhärtig och ömmar för människorna.","translator":"Knut Bernström"},{"aya":"144","id":151,"locale":"sv","sura":"002","text":"Ofta har Vi sett dig [Muhammad] vända ansiktet mot himlen [i väntan på ledning], och Vi skall låta dig vända dig i en böneriktning som skall göra dig nöjd. Vänd alltså nu ditt ansikte mot den heliga Moskén; ja, var ni än befinner er, vänd era ansikten mot denna [Moské]. De som [förr] fick ta emot uppenbarelsen vet säkert att detta är ett sant [påbud] från deras Herre. Och Gud förbiser ingenting av vad de gör.","translator":"Knut Bernström"},{"aya":"145","id":152,"locale":"sv","sura":"002","text":"Men även om du gav dem som [i äldre tid] fick ta emot uppenbarelsen alla bevis, skulle de inte följa din böneriktning; du skall inte heller följa deras böneriktning. Några av dem iakttar en böneriktning, andra en annan. Ja, om du skulle foga dig efter deras önskningar, sedan du fått ta emot den kunskap som [nu] har kommit dig till del, skulle du sannerligen höra till de orättfärdiga.","translator":"Knut Bernström"},{"aya":"146","id":153,"locale":"sv","sura":"002","text":"De till vilka Vi [tidigare] skänkte uppenbarelsen vet detta lika noga som de känner sina barn, men det finns några bland dem som mot bättre vetande döljer sanningen.","translator":"Knut Bernström"},{"aya":"147","id":154,"locale":"sv","sura":"002","text":"Sanningen [är vad du har tagit emot] från din Herre; låt inga tvivel uppstå [om detta]!","translator":"Knut Bernström"}],"metadata":{"itemsPerPage":7,"pages":41,"previousPage":"/sv/s002-20.json","nextPage":"/sv/s002-22.json"}}