{"results":[{"aya":"015","id":3518,"locale":"sw","sura":"032","text":"Hakika wanao ziamini Aya zetu ni hao tu ambao wakikumbushwa hizo, basi wao huanguka kusujudu, na humsabihi Mola wao Mlezi kwa kumhimidi, nao hawajivuni.","translator":"Ali Muhsin Al-Barwani"},{"aya":"016","id":3519,"locale":"sw","sura":"032","text":"Mbavu zao zinaachana na vitanda kwa kumwomba Mola wao Mlezi kwa khofu na kutumaini, na hutoa kutokana na tulivyo waruzuku.","translator":"Ali Muhsin Al-Barwani"},{"aya":"017","id":3520,"locale":"sw","sura":"032","text":"Nafsi yoyote haijui waliyo fichiwa katika hayo yanayo furahisha macho - ni malipo ya yale waliyo kuwa wakiyatenda.","translator":"Ali Muhsin Al-Barwani"},{"aya":"018","id":3521,"locale":"sw","sura":"032","text":"Ati aliye Muumini atakuwa sawa na aliye mpotovu? Hawawi sawa.","translator":"Ali Muhsin Al-Barwani"},{"aya":"019","id":3522,"locale":"sw","sura":"032","text":"Ama walio amini na wakatenda mema, watakuwa nazo Bustani za makaazi mazuri. Ndio pa kufikia kwa waliyo kuwa wakiyatenda.","translator":"Ali Muhsin Al-Barwani"},{"aya":"020","id":3523,"locale":"sw","sura":"032","text":"Na ama wale walio tenda uovu, basi makaazi yao ni Motoni. Kila wakitaka kutoka humo watarudishwa humo humo. Na wataambiwa: Onjeni adhabu ya Moto ambayo mliyo kuwa mkiikanusha.","translator":"Ali Muhsin Al-Barwani"},{"aya":"021","id":3524,"locale":"sw","sura":"032","text":"Na tutawaonjesha adhabu khafifu kabla ya adhabu kubwa, huenda labda watarejea.","translator":"Ali Muhsin Al-Barwani"}],"metadata":{"itemsPerPage":7,"pages":5,"previousPage":"/sw/s032-2.json","nextPage":"/sw/s032-4.json"}}