{"results":[{"aya":"078","id":371,"locale":"sw","sura":"003","text":"Na wapo baadhi yao wanao pindua ndimi zao katika kusoma Kitabu ili mdhanie kuwa hayo yanatoka Kitabuni, na wala hayatoki Kitabuni. Na husema: Haya yametoka kwa Mwenyezi Mungu. Na wala hayatoki kwa Mwenyezi Mungu. Na wanamsingizia Mwenyezi Mungu uwongo na wao wanajua.","translator":"Ali Muhsin Al-Barwani"},{"aya":"079","id":372,"locale":"sw","sura":"003","text":"Haiwezi kuwa mtu aliye pewa na Mwenyezi Mungu Kitabu na hikima na Unabii kisha awaambie watu: Kuweni wa kuniabudu mimi badala ya Mwenyezi Mungu. Bali atawaambia: Kuweni wenye kumuabudu Mola Mlezi wa viumbe vyote, kwa kuwa nyinyi mnafundisha Kitabu na kwa kuwa mnakisoma.","translator":"Ali Muhsin Al-Barwani"},{"aya":"080","id":373,"locale":"sw","sura":"003","text":"Wala hatakuamrisheni kuwafanya Malaika na Manabii kuwa ni miungu. Je, atakuamrisheni ukafiri baada ya kuwa nyinyi Waislamu?","translator":"Ali Muhsin Al-Barwani"},{"aya":"081","id":374,"locale":"sw","sura":"003","text":"Na pale Mwenyezi Mungu alipo chukua ahadi kwa Manabii: Nikisha kupeni Kitabu na hikima, kisha akakujieni Mtume mwenye kusadikisha mliyo nayo, ni juu yenu mumuamini na mumsaidie. Akasema: Je, mmekiri na mmekubali kushika agizo langu juu ya hayo? Wakasema: Tumekubali. Akasema: Basi shuhudieni, na Mimi ni pamoja nanyi katika kushuhudia.","translator":"Ali Muhsin Al-Barwani"},{"aya":"082","id":375,"locale":"sw","sura":"003","text":"Watakao geuka baada ya haya basi hao ndio wapotovu.","translator":"Ali Muhsin Al-Barwani"},{"aya":"083","id":376,"locale":"sw","sura":"003","text":"Je, wanataka dini isiyo kuwa ya Mwenyezi Mungu, na hali kila kilichomo mbinguni na katika ardhi kimesilimu kwa kumt'ii Yeye kikipenda kisipende, na kwake Yeye watarejeshwa?","translator":"Ali Muhsin Al-Barwani"},{"aya":"084","id":377,"locale":"sw","sura":"003","text":"Sema: Tumemuamini Mwenyezi Mungu, na tuliyo teremshiwa sisi, na aliyo teremshiwa Ibrahim, na Ismail, na Is-haak na Yaakub na wajukuu zao, na aliyo pewa Musa na Isa na Manabii wengine kutoka kwa Mola wao Mlezi. Hatubagui baina yao hata mmoja, na sisi ni wenye kusilimu kwake.","translator":"Ali Muhsin Al-Barwani"}],"metadata":{"itemsPerPage":7,"pages":29,"previousPage":"/sw/s003-11.json","nextPage":"/sw/s003-13.json"}}