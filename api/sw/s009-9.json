{"results":[{"aya":"057","id":1292,"locale":"sw","sura":"009","text":"Lau kama wangeli pata pa kukimbilia au mapango au pahala pa kuingia basi wangeli fyatuka mbio kuelekea huko.","translator":"Ali Muhsin Al-Barwani"},{"aya":"058","id":1293,"locale":"sw","sura":"009","text":"Na miongoni mwao wapo wanao kusengenya katika kugawa sadaka. Wanapo pewa wao huridhika. Na wakito pewa hukasirika.","translator":"Ali Muhsin Al-Barwani"},{"aya":"059","id":1294,"locale":"sw","sura":"009","text":"Na laiti wao wangeli ridhia kile alicho wapa Mwenyezi Mungu na Mtume wake, na wakasema: Mwenyezi Mungu anatutosheleza, Mwenyezi Mungu atatupa katika fadhila yake - na pia Mtume wake; hakika sisi ni wenye kumtaka Mwenyezi Mungu!","translator":"Ali Muhsin Al-Barwani"},{"aya":"060","id":1295,"locale":"sw","sura":"009","text":"Wa kupewa sadaka ni mafakiri, na masikini, na wanao zitumikia, na wa kutiwa nguvu nyoyo zao, na katika kukomboa watumwa, na wenye madeni, na katika Njia ya Mwenyezi Mungu, na wasafiri. Huu ni waajibu ulio faridhiwa na Mwenyezi Mungu. Na Mwenyezi Mungu ni Mwenye kujua Mwenye hikima.","translator":"Ali Muhsin Al-Barwani"},{"aya":"061","id":1296,"locale":"sw","sura":"009","text":"Na miongoni mwao wapo wanao muudhi Nabii na kusema: Yeye huyu ni sikio tu. Sema: Basi ni sikio la kheri kwenu. Anamuamini Mwenyezi Mungu, na ana imani na Waumini, naye ni rehema kwa wanao amini miongoni mwenu. Na wanao muudhi Mtume wa Mwenyezi Mungu watapata adhabu chungu.","translator":"Ali Muhsin Al-Barwani"},{"aya":"062","id":1297,"locale":"sw","sura":"009","text":"Wanakuapieni Mwenyezi Mungu ili kukuridhisheni nyinyi, hali ya kuwa wanao stahiki zaidi kuridhishwa ni Mwenyezi Mungu na Mtume wake, lau kama wao ni Waumini.","translator":"Ali Muhsin Al-Barwani"},{"aya":"063","id":1298,"locale":"sw","sura":"009","text":"Je, hawajui ya kwamba anaye shindana na Mwenyezi Mungu na Mtume wake, basi huyo atapata Moto wa Jahannamu adumu humo? Hiyo ndiyo hizaya kubwa.","translator":"Ali Muhsin Al-Barwani"}],"metadata":{"itemsPerPage":7,"pages":19,"previousPage":"/sw/s009-8.json","nextPage":"/sw/s009-10.json"}}