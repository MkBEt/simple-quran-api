{"results":[{"aya":"106","id":399,"locale":"sw","sura":"003","text":"Siku ambayo nyuso zitanawiri na nyuso zitasawijika. Ama hao ambao nyuso zao zitasawijika wataambiwa: Je! Mlikufuru baada ya kuamini kwenu? Basi onjeni adhabu kwa vile mlivyo kuwa mnakufuru.","translator":"Ali Muhsin Al-Barwani"},{"aya":"107","id":400,"locale":"sw","sura":"003","text":"Ama wale ambao nyuso zao zitanawiri watakuwa katika rehema ya Mwenyezi Mungu. Wao humo watadumu.","translator":"Ali Muhsin Al-Barwani"},{"aya":"108","id":401,"locale":"sw","sura":"003","text":"Hizi ni Aya za Mwenyezi Mungu tunakusomea kwa haki. Na Mwenyezi Mungu hataki kuwadhulumu walimwengu.","translator":"Ali Muhsin Al-Barwani"},{"aya":"109","id":402,"locale":"sw","sura":"003","text":"Na kila kilichomo mbinguni na kilichomo ardhini ni cha Mwenyezi Mungu; na mambo yote yatarejea kwa Mwenyezi Mungu.","translator":"Ali Muhsin Al-Barwani"},{"aya":"110","id":403,"locale":"sw","sura":"003","text":"Nyinyi mmekuwa bora ya umma walio tolewa watu, kwa kuwa mnaamrisha mema na mnakataza maovu, na mnamuamini Mwenyezi Mungu. Na lau kuwa Watu wa Kitabu nao wameamini ingeli kuwa bora kwao. Wapo miongoni mwao waumini, lakini wengi wao wapotovu.","translator":"Ali Muhsin Al-Barwani"},{"aya":"111","id":404,"locale":"sw","sura":"003","text":"Maadui hawatakudhuruni ila ni maudhi tu. Na wakipigana nanyi watakupeni mgongo, na tena hawatanusuriwa.","translator":"Ali Muhsin Al-Barwani"},{"aya":"112","id":405,"locale":"sw","sura":"003","text":"Wamepigwa na udhalili popote wanapo kutikana, isipo kuwa wakishika kamba ya Mwenyezi Mungu na kamba ya watu. Na wakastahiki ghadhabu ya Mwenyezi Mungu, na wamepigwa na unyonge. Hayo ni kwa sababu walikuwa wakizikataa Ishara za Mwenyezi Mungu, na wakiwauwa Manabii pasina haki; hayo ni kwa sababu waliasi na walikuwa wakiruka mipaka.","translator":"Ali Muhsin Al-Barwani"}],"metadata":{"itemsPerPage":7,"pages":29,"previousPage":"/sw/s003-15.json","nextPage":"/sw/s003-17.json"}}