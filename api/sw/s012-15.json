{"results":[{"aya":"099","id":1695,"locale":"sw","sura":"012","text":"Na walipo ingia kwa Yusuf aliwakumbatia wazazi wake na akasema: Ingieni Misri, Inshallah, mmo katika amani.","translator":"Ali Muhsin Al-Barwani"},{"aya":"100","id":1696,"locale":"sw","sura":"012","text":"Na akawapandisha wazazi wake kwenye kiti cha enzi. Na wote wakaporomoka kumsujudia. Na akasema: Ewe baba yangu! Hii ndiyo tafsiri ya ile ndoto yangu ya zamani. Na Mwenyezi Mungu ameijaalia iwe kweli. Na Mwenyezi Mungu amenifanyia wema kunitoa gerezani, na kukuleteni kutoka jangwani baada ya Shet'ani kuchochea baina yangu na ndugu zangu. Hakika Mola wangu Mlezi ni Mpole kwa alitakalo. Bila ya shaka Yeye ni Mjuzi Mwenye hikima.","translator":"Ali Muhsin Al-Barwani"},{"aya":"101","id":1697,"locale":"sw","sura":"012","text":"Ewe Mola wangu Mlezi! Hakika umenipa utawala, na umenifunza tafsiri ya mambo. Ewe Muumba wa mbingu na ardhi! Wewe ndiye Mlinzi wangu katika dunia na Akhera. Nifishe hali ya kuwa ni Muislamu na nichanganyishe na watendao mema.","translator":"Ali Muhsin Al-Barwani"},{"aya":"102","id":1698,"locale":"sw","sura":"012","text":"Hizi ni katika khabari za ghaibu tulizo kufunulia. Na hukuwa pamoja nao walipo azimia shauri yao, walipo fanya njama zao wakizua vitimbi.","translator":"Ali Muhsin Al-Barwani"},{"aya":"103","id":1699,"locale":"sw","sura":"012","text":"Na wengi wa watu si wenye kuamini hata ukijitahidi vipi..","translator":"Ali Muhsin Al-Barwani"},{"aya":"104","id":1700,"locale":"sw","sura":"012","text":"Wala wewe huwaombi ujira kwa haya. Hayakuwa haya ila ni mawaidha kwa walimwengu wote.","translator":"Ali Muhsin Al-Barwani"},{"aya":"105","id":1701,"locale":"sw","sura":"012","text":"Na ishara ngapi katika mbingu na ardhi wanazo zipitia, na hali ya kuwa wanazipuuza.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s012-14.json","nextPage":"/sw/s012-16.json"}}