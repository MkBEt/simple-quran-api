{"results":[{"aya":"078","id":867,"locale":"sw","sura":"006","text":"Na alipo liona jua linachomoza akasema: Huyu ndiye Mola Mlezi wangu. Huyu mkubwa kuliko wote. Lilipo tua, alisema: Enyi watu wangu! Mimi simo katika hayo mnayo fanyia ushirikina.","translator":"Ali Muhsin Al-Barwani"},{"aya":"079","id":868,"locale":"sw","sura":"006","text":"Hakika mimi nimeuelekeza uso wangu sawa sawa kwa aliye ziumba mbingu na ardhi, wala mimi si miongoni mwa washirikina.","translator":"Ali Muhsin Al-Barwani"},{"aya":"080","id":869,"locale":"sw","sura":"006","text":"Na watu wake wakamhoji. Akasema: Je, mnanihoji juu ya Mwenyezi Mungu, na hali Yeye ameniongoa? Wala siogopi hao mnao washirikisha naye, ila Mola wangu Mlezi akipenda kitu. Mola wangu Mlezi amekusanya ilimu ya kila kitu. Basi je, hamkumbuki?","translator":"Ali Muhsin Al-Barwani"},{"aya":"081","id":870,"locale":"sw","sura":"006","text":"Na vipi nivikhofu hivyo mnavyo vishirikisha, hali nyinyi hamkhofu kuwa nyinyi mmemshirikisha Mwenyezi Mungu na kitu ambacho hakukiteremshia uthibitisho. Basi kundi gani katika mawili haya lina haki zaidi kupata amani, kama nyinyi mnajua?","translator":"Ali Muhsin Al-Barwani"},{"aya":"082","id":871,"locale":"sw","sura":"006","text":"Wale ambao wameamini, na hawakuchanganya imani yao na dhulma - hao ndio watakao pata amani na wao ndio walio ongoka.","translator":"Ali Muhsin Al-Barwani"},{"aya":"083","id":872,"locale":"sw","sura":"006","text":"Na hizo ndizo hoja zetu tulizo mpa Ibrahim kuhojiana na watu wake. Tunamnyanyua kwa vyeo tumtakaye. Hakika Mola Mlezi wako ni Mwenye hikima na Mwenye ujuzi.","translator":"Ali Muhsin Al-Barwani"},{"aya":"084","id":873,"locale":"sw","sura":"006","text":"Na tukamtunukia (Ibrahim) Is-haq na Yaakub. Kila mmoja wao tulimwongoa. Na Nuhu tulimwongoa kabla. Na katika kizazi chake tulimwongoa Daud na Suleiman na Ayyub na Yusuf na Musa na Harun. Na hivi ndivyo tunavyo walipa wafanyao wema.","translator":"Ali Muhsin Al-Barwani"}],"metadata":{"itemsPerPage":7,"pages":24,"previousPage":"/sw/s006-11.json","nextPage":"/sw/s006-13.json"}}