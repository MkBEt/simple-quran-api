{"results":[{"aya":"022","id":1729,"locale":"sw","sura":"013","text":"Na ambao husubiri kwa kutaka radhi ya Mola wao Mlezi, na wakashika Sala, na wakatoa, kwa siri na kwa uwazi, katika tulivyo wapa; na wakayaondoa maovu kwa wema. Hao ndio watakao pata malipo ya Nyumba ya Akhera.","translator":"Ali Muhsin Al-Barwani"},{"aya":"023","id":1730,"locale":"sw","sura":"013","text":"Nayo ni Bustani za milele, wataziingia wao na walio wema miongoni mwa baba zao, na wake zao, na vizazi vyao. Na Malaika wanawaingilia katika kila mlango.","translator":"Ali Muhsin Al-Barwani"},{"aya":"024","id":1731,"locale":"sw","sura":"013","text":"(Wakiwaambia) Assalamu Alaikum! Amani iwe juu yenu, kwa sababu ya mlivyo subiri! Basi ni mema mno malipo ya Nyumba ya Akhera.","translator":"Ali Muhsin Al-Barwani"},{"aya":"025","id":1732,"locale":"sw","sura":"013","text":"Na wale wanao vunja ahadi ya Mwenyezi Mungu baada ya kuzifunga, na wanakata aliyo amrisha Mwenyezi Mungu yaungwe, na wanafanya fisadi katika nchi: hao ndio watakao pata laana, na watapata Nyumba mbaya.","translator":"Ali Muhsin Al-Barwani"},{"aya":"026","id":1733,"locale":"sw","sura":"013","text":"Mwenyezi Mungu humkunjulia riziki amtakaye, na humkunjia kwa kipimo. Na wamefurahia maisha ya dunia. Na uhai wa dunia kwa kulingana na Akhera si kitu ila ni starehe ndogo.","translator":"Ali Muhsin Al-Barwani"},{"aya":"027","id":1734,"locale":"sw","sura":"013","text":"Na wanasema walio kufuru: Kwa nini hakuteremshiwa muujiza kutoka kwa Mola wake Mlezi. Sema: Hakika Mwenyezi Mungu humwacha kupotea amtakaye, na humwongoa anaye elekea kwake,","translator":"Ali Muhsin Al-Barwani"},{"aya":"028","id":1735,"locale":"sw","sura":"013","text":"Wale walio amini na zikatua nyoyo zao kwa kumkumbuka Mwenyezi Mungu. Hakika kwa kumkumbuka Mwenyezi Mungu ndio nyoyo hutua!","translator":"Ali Muhsin Al-Barwani"}],"metadata":{"itemsPerPage":7,"pages":7,"previousPage":"/sw/s013-3.json","nextPage":"/sw/s013-5.json"}}