{"results":[{"aya":"015","id":508,"locale":"sw","sura":"004","text":"Na ambao wanafanya uchafu miongoni mwa wanawake wenu, washuhudizieni watu wane katika nyinyi. Watakapo shuhudia, basi wazuieni majumbani mpaka wafishwe na mauti au Mwenyezi Mungu awatolee njia nyengine.","translator":"Ali Muhsin Al-Barwani"},{"aya":"016","id":509,"locale":"sw","sura":"004","text":"Na wawili kati yenu wafanyao hayo waadhibuni. Na wakitubia wakatengenea basi waacheni. Hakika Mwenyezi Mungu ni Mwingi wa kupokea toba, Mwenye kurehemu.","translator":"Ali Muhsin Al-Barwani"},{"aya":"017","id":510,"locale":"sw","sura":"004","text":"Hakika toba inayo kubaliwa na Mwenyezi Mungu ni ya wale wafanyao uovu kwa ujinga, kisha wakatubia kwa haraka. Hao ndio Mwenyezi Mungu huwakubalia toba yao, na Mwenyezi Mungu ni Mjuzi na ni Mwenye hikima.","translator":"Ali Muhsin Al-Barwani"},{"aya":"018","id":511,"locale":"sw","sura":"004","text":"Wala hawana toba wale wafanyao maovu mpaka yakamfikia mmoja wao mauti, kisha hapo akasema: Hakika mimi sasa nimetubia. Wala wale wanao kufa na hali wao ni makafiri. Hao tumewaandalia adhabu chungu.","translator":"Ali Muhsin Al-Barwani"},{"aya":"019","id":512,"locale":"sw","sura":"004","text":"Enyi mlio amini! Si halali kwenu kuwarithi wanawake kwa nguvu. Wala msiwadhikishe ili mwapokonye baadhi ya mlivyo wapa - isipo kuwa wakifanya uchafu ulio wazi. Na kaeni nao kwa wema, na ikiwa mmewachukia, basi huenda mkakichukia kitu, na Mwenyezi Mungu ametia kheri nyingi ndani yake.","translator":"Ali Muhsin Al-Barwani"},{"aya":"020","id":513,"locale":"sw","sura":"004","text":"Na mkitaka kubadilisha mke mahali pa mke, na hali mmoja wao mmempa chungu ya mali, basi msichukue katika hayo kitu chochote. Je, mtachukua kwa dhulma na kosa lilio wazi?","translator":"Ali Muhsin Al-Barwani"},{"aya":"021","id":514,"locale":"sw","sura":"004","text":"Na mtachukuaje na ilhali mmekwisha ingiliana nyinyi kwa nyinyi, na wao wanawake wamechukua kwenu ahadi iliyo madhubuti?","translator":"Ali Muhsin Al-Barwani"}],"metadata":{"itemsPerPage":7,"pages":26,"previousPage":"/sw/s004-2.json","nextPage":"/sw/s004-4.json"}}