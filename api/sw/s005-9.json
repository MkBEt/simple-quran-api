{"results":[{"aya":"057","id":726,"locale":"sw","sura":"005","text":"Enyi mlio amini! Msiwafanye marafiki wale walio ifanyia kejeli na mchezo Dini yenu miongoni mwa walio pewa Kitabu kabla yenu, na makafiri wengine. Na mcheni Mwenyezi Mungu kama nyinyi ni wenye kuamini.","translator":"Ali Muhsin Al-Barwani"},{"aya":"058","id":727,"locale":"sw","sura":"005","text":"Na mnapo adhinia Sala wao wanaichukulia maskhara na mchezo. Hayo ni kwa sababu wao ni watu wasio na akili.","translator":"Ali Muhsin Al-Barwani"},{"aya":"059","id":728,"locale":"sw","sura":"005","text":"Sema: Enyi Watu wa Kitabu! Hivyo mnatuchukia kwa kuwa tumemuamini Mwenyezi Mungu na tuliyo teremshiwa na yaliyo teremshwa kabla, na kwa kuwa wengi katika nyinyi ni wapotofu?","translator":"Ali Muhsin Al-Barwani"},{"aya":"060","id":729,"locale":"sw","sura":"005","text":"Sema: Je! Nikwambieni yule ambaye ni mwenye malipo mabaya zaidi kuliko hayo mbele ya Mwenyezi Mungu? Ni yule ambaye Mwenyezi Mungu amemlaani na amemkasirikia, na amewafanya miongoni mwao manyani na nguruwe, na wakamuabudu Shet'ani. Hao ndio wenye mahali pabaya na wamepotea zaidi njia iliyo sawa.","translator":"Ali Muhsin Al-Barwani"},{"aya":"061","id":730,"locale":"sw","sura":"005","text":"Na wanapo kujieni husema: Tumeamini. Lakini hakika wao wameingia na ukafiri wao, na wametoka nao pia. Na Mwenyezi Mungu ni Mjuzi kabisa wa yote wanayo yaficha.","translator":"Ali Muhsin Al-Barwani"},{"aya":"062","id":731,"locale":"sw","sura":"005","text":"Na utawaona wengi katika wao wanakimbilia kwenye dhambi, na uadui, na ulaji wao vya haramu. Ni maovu mno hayo wayatendayo!","translator":"Ali Muhsin Al-Barwani"},{"aya":"063","id":732,"locale":"sw","sura":"005","text":"Mbona hao wanazuoni na makohani wao hawawakatazi maneno yao ya dhambi, na ulaji wao vya haramu? Ni maovu mno hayo wayafanyayo!","translator":"Ali Muhsin Al-Barwani"}],"metadata":{"itemsPerPage":7,"pages":18,"previousPage":"/sw/s005-8.json","nextPage":"/sw/s005-10.json"}}