{"results":[{"aya":"015","id":5090,"locale":"sw","sura":"057","text":"Basi leo haitapokelewa kwenu fidia, wala kwa wale walio kufuru. Makaazi yenu ni Motoni, ndio bora kwenu; na ni marejeo maovu yalioje!","translator":"Ali Muhsin Al-Barwani"},{"aya":"016","id":5091,"locale":"sw","sura":"057","text":"Je! Wakati haujafika bado kwa walio amini zikanyenyekea nyoyo zao kwa kumkumbuka Mwenyezi Mungu na haki iliyo teremka? Wala wasiwe kama walio pewa Kitabu kabla yao, muda wao ukawa mrefu, kwa hivyo nyoyo zao zikawa ngumu, na wengi wao wakawa wapotovu.","translator":"Ali Muhsin Al-Barwani"},{"aya":"017","id":5092,"locale":"sw","sura":"057","text":"Jueni kwamba Mwenyezi Mungu huifufua ardhi baada ya kufa kwake. Tumekubainishieni Ishara ili mpate kuzingatia.","translator":"Ali Muhsin Al-Barwani"},{"aya":"018","id":5093,"locale":"sw","sura":"057","text":"Kwa hakika wanaume wanao toa sadaka, na wanawake wanao toa sadaka, na wakamkopesha Mwenyezi Mungu mkopo mwema, watazidishiwa mardufu na watapata malipo ya ukarimu.","translator":"Ali Muhsin Al-Barwani"},{"aya":"019","id":5094,"locale":"sw","sura":"057","text":"Na walio muamini Mwenyezi Mungu na Mitume wake, hao ndio Masidiqi na Mashahidi mbele ya Mola wao Mlezi. Wao watapata malipo yao na nuru yao. Na walio kufuru na wakakadhibisha Ishara zetu, hao ndio watu wa Motoni.","translator":"Ali Muhsin Al-Barwani"},{"aya":"020","id":5095,"locale":"sw","sura":"057","text":"Jueni ya kwamba maisha ya dunia ni mchezo, na pumbao, na pambo, na kujifakhirisha baina yenu na kushindana kwa wingi wa mali na watoto. Mfano wake ni kama mvua ambayo huwafurahisha wakulima mimea yake, kisha hunyauka ukayaona yamepiga manjano kisha yakawa mabua. Na akhera kuna adhabu kali na maghfira kutoka kwa Mwenyezi Mungu na radhi. Na maisha ya dunia si chochote ila ni starehe ya udanganyifu.","translator":"Ali Muhsin Al-Barwani"},{"aya":"021","id":5096,"locale":"sw","sura":"057","text":"Kimbilieni msamaha wa Mola wenu Mlezi, na Pepo ambayo upana wake ni kama upana wa mbingu na ardhi, iliyo wekewa walio muamini Mwenyezi Mungu na Mitume wake. Hiyo ndiyo fadhila ya Mwenyezi Mungu, humpa amtakaye. Na Mwenyezi Mungu ni Mwenye fadhila kuu.","translator":"Ali Muhsin Al-Barwani"}],"metadata":{"itemsPerPage":7,"pages":5,"previousPage":"/sw/s057-2.json","nextPage":"/sw/s057-4.json"}}