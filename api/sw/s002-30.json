{"results":[{"aya":"204","id":211,"locale":"sw","sura":"002","text":"Na katika watu yupo yule ambaye maneno yake kwa maisha ya kidunia hukufurahisha; naye humshuhudisha Mwenyezi Mungu kwa yaliyomo moyoni mwake, na hali yeye ndiye mkubwa wa ukhasimu.","translator":"Ali Muhsin Al-Barwani"},{"aya":"205","id":212,"locale":"sw","sura":"002","text":"Na anapo tawala hufanya juhudi katika nchi kwa kufisidi humo na kuteketeza mimea na viumbe. Na Mwenyezi Mungu hapendi ufisadi.","translator":"Ali Muhsin Al-Barwani"},{"aya":"206","id":213,"locale":"sw","sura":"002","text":"Na akiambiwa: Mwogope Mwenyezi Mungu, hupandwa na mori wa kutenda madhambi. Basi huyo inamtosha Jahannam. Paovu mno hapo kwa mapumziko.","translator":"Ali Muhsin Al-Barwani"},{"aya":"207","id":214,"locale":"sw","sura":"002","text":"Na katika watu yupo ambaye huiuza nafsi yake kwa kutaka radhi za Mwenyezi Mungu; na Mwenyezi Mungu ni Mpole kwa waja wake.","translator":"Ali Muhsin Al-Barwani"},{"aya":"208","id":215,"locale":"sw","sura":"002","text":"Enyi mlio amini! Ingieni katika Uislamu kwa ukamilifu, wala msifuate nyayo za She'tani; hakika yeye kwenu ni adui aliye wazi.","translator":"Ali Muhsin Al-Barwani"},{"aya":"209","id":216,"locale":"sw","sura":"002","text":"Na ikiwa mkateleza baada ya kukufikieni hoja zilizo wazi, basi jueni kuwa Mwenyezi Mungu ni Mwenye nguvu na Mwenye hikima.","translator":"Ali Muhsin Al-Barwani"},{"aya":"210","id":217,"locale":"sw","sura":"002","text":"Je wanangoja mpaka Mwenyezi Mungu awajie katika vivuli vya mawingu pamoja na Malaika, na hukumu iwe imekwisha tolewa? Na kwa Mwenyezi Mungu ndio hurejeshwa mashauri yote.","translator":"Ali Muhsin Al-Barwani"}],"metadata":{"itemsPerPage":7,"pages":41,"previousPage":"/sw/s002-29.json","nextPage":"/sw/s002-31.json"}}