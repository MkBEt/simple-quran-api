{"results":[{"aya":"050","id":1523,"locale":"sw","sura":"011","text":"Na kwa kina A'adi tulimtuma ndugu yao Hud. Akasema: Enyi watu wangu! Muabuduni Mwenyezi Mungu! Nyinyi hamna mungu isipo kuwa Yeye. Nyinyi si chochote ila ni wazushi tu.","translator":"Ali Muhsin Al-Barwani"},{"aya":"051","id":1524,"locale":"sw","sura":"011","text":"Enyi watu wangu! Sikuombeni ujira kwa ajili ya haya. Haukuwa ujira wangu ila kwa Yule aliye niumba. Basi hamtumii akili?","translator":"Ali Muhsin Al-Barwani"},{"aya":"052","id":1525,"locale":"sw","sura":"011","text":"Na enyi watu wangu! Muombeni msamaha Mola wenu Mlezi, kisha mtubie kwake. Atakuleteeni mbingu zenye kunyesha mvua ya kumiminika, na atakuzidishieni nguvu juu ya nguvu zenu. Wala msigeuke mkawa wakosefu.","translator":"Ali Muhsin Al-Barwani"},{"aya":"053","id":1526,"locale":"sw","sura":"011","text":"Wakasema: Ewe Hud! Hujatuletea dalili wazi. Wala sisi hatuiachi miungu yetu kwa kufuata kauli yako. Na wala sisi hatukuamini wewe.","translator":"Ali Muhsin Al-Barwani"},{"aya":"054","id":1527,"locale":"sw","sura":"011","text":"Sisi tunasema: Baadhi katika miungu yetu imekusibu kwa baa. Akasema: Hakika mimi namshuhudisha Mwenyezi Mungu, na nyinyi shuhudieni, ya kwamba mimi najitenga mbali na hao mnao wafanya washirika,","translator":"Ali Muhsin Al-Barwani"},{"aya":"055","id":1528,"locale":"sw","sura":"011","text":"Mkamwacha Yeye. Basi nyote nyinyi nipangieni vitimbi, na kisha msinipe muhula!","translator":"Ali Muhsin Al-Barwani"},{"aya":"056","id":1529,"locale":"sw","sura":"011","text":"Hakika mimi nimemtegemea Mwenyezi Mungu, Mola Mlezi wangu na Mola Mlezi wenu. Hapana kiumbe yeyote ila Yeye anamwendesha atakavyo. Hakika Mola wangu Mlezi yuko juu ya Njia Iliyo Nyooka.","translator":"Ali Muhsin Al-Barwani"}],"metadata":{"itemsPerPage":7,"pages":18,"previousPage":"/sw/s011-7.json","nextPage":"/sw/s011-9.json"}}