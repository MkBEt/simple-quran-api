{"results":[{"aya":"043","id":2293,"locale":"sw","sura":"019","text":"Ewe baba yangu! Kwa yakini imenifikia ilimu isiyo kufikia wewe. Basi nifuate mimi, nami nitakuongoza Njia Iliyo Sawa.","translator":"Ali Muhsin Al-Barwani"},{"aya":"044","id":2294,"locale":"sw","sura":"019","text":"Ewe baba yangu! Usimuabudu Shet'ani. Hakika Shet'ani ni mwenye kumuasi Mwingi wa Rehema.","translator":"Ali Muhsin Al-Barwani"},{"aya":"045","id":2295,"locale":"sw","sura":"019","text":"Ewe baba yangu! Hakika mimi naogopa isikupate adhabu inayo toka kwa Mwingi wa Rehema ukaja kuwa mwenziwe Shet'ani.","translator":"Ali Muhsin Al-Barwani"},{"aya":"046","id":2296,"locale":"sw","sura":"019","text":"(Baba) akasema: Unaichukia miungu yangu, ewe Ibrahim? Kama huachi, basi lazima nitakupiga mawe. Na niondokelee mbali kwa muda!","translator":"Ali Muhsin Al-Barwani"},{"aya":"047","id":2297,"locale":"sw","sura":"019","text":"(Ibrahim) akasema: Salamun a'laika! Amani iwe juu yako! Mimi nitakuombea msamaha kwa Mola wangu Mlezi. Hakika Yeye ananihurumia sana.","translator":"Ali Muhsin Al-Barwani"},{"aya":"048","id":2298,"locale":"sw","sura":"019","text":"Nami najitenga nanyi na hayo mnayo yaabudu badala ya Mwenyezi Mungu. Na ninamwomba Mola wangu Mlezi; asaa nisiwe mwenye kukosa bahati kwa kumwomba Mola wangu Mlezi.","translator":"Ali Muhsin Al-Barwani"},{"aya":"049","id":2299,"locale":"sw","sura":"019","text":"Basi alipo jitenga nao na yale waliyo kuwa wakiyaabudu badala ya Mwenyezi Mungu, tulimpa Is-haq na Yaaqub, na kila mmoja tukamfanya Nabii.","translator":"Ali Muhsin Al-Barwani"}],"metadata":{"itemsPerPage":7,"pages":14,"previousPage":"/sw/s019-6.json","nextPage":"/sw/s019-8.json"}}