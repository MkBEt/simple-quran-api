{"results":[{"aya":"001","id":790,"locale":"sw","sura":"006","text":"Sifa njema zote ni za Mwenyezi Mungu aliye umba mbingu na ardhi, na akafanya giza na mwangaza. Tena baada ya haya walio kufuru wanawafanya wengine sawa na Mola wao Mlezi.","translator":"Ali Muhsin Al-Barwani"},{"aya":"002","id":791,"locale":"sw","sura":"006","text":"Yeye ndiye aliye kuumbeni kwa udongo, kisha akakuhukumieni ajali, na muda maalumu uko kwake tu. Tena baada ya haya nyinyi mnatia shaka.","translator":"Ali Muhsin Al-Barwani"},{"aya":"003","id":792,"locale":"sw","sura":"006","text":"Na Yeye ndiye Mwenyezi Mungu mbinguni na ardhini. Anajua ya ndani yenu na ya nje yenu. Na anajua mnayo yachuma.","translator":"Ali Muhsin Al-Barwani"},{"aya":"004","id":793,"locale":"sw","sura":"006","text":"Na haiwafikii hata ishara moja katika ishara za Mola wao Mlezi ila wao huwa wenye kuipa nyongo.","translator":"Ali Muhsin Al-Barwani"},{"aya":"005","id":794,"locale":"sw","sura":"006","text":"Wameikanusha Haki ilipo wajia. Basi zitawajia khabari za yale waliyo kuwa wakiyakejeli.","translator":"Ali Muhsin Al-Barwani"},{"aya":"006","id":795,"locale":"sw","sura":"006","text":"Jee, hawaoni vizazi vingapi tulivyo viangamiza kabla yao? Tuliwaweka katika nchi tusivyo kuwekeni nyinyi; tukawapelekea mvua nyingi na tukaifanya mito inapita chini yao. Mwishoe tukawaangamiza kwa madhambi yao; na tukaanzisha baada yao kizazi kingine.","translator":"Ali Muhsin Al-Barwani"},{"aya":"007","id":796,"locale":"sw","sura":"006","text":"Na lau tungeli kuteremshia kitabu cha karatasi, wakakigusa kwa mikono yao, wangeli sema walio kufuru: Haya si chochote ila ni uchawi dhaahiri.","translator":"Ali Muhsin Al-Barwani"}],"metadata":{"itemsPerPage":7,"pages":24,"nextPage":"/sw/s006-2.json"}}