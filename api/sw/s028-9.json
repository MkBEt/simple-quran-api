{"results":[{"aya":"057","id":3309,"locale":"sw","sura":"028","text":"Na wakasema: Tukiufuata uwongofu huu pamoja nawe tutanyakuliwa kutoka nchi yetu. Je! Kwani Sisi hatukuwaweka imara katika pahala patakatifu, penye amani, ambapo huletewa matunda ya kila aina kuwa ni riziki itokayo kwetu? Lakini wengi wao hawajui.","translator":"Ali Muhsin Al-Barwani"},{"aya":"058","id":3310,"locale":"sw","sura":"028","text":"Na miji mingapi iliyo jifakharisha tumeiangamiza! Na hayo maskani yao hayakukaliwa tena baada yao, ila kwa uchache tu. Na Sisi ndio tumekuwa warithi wao.","translator":"Ali Muhsin Al-Barwani"},{"aya":"059","id":3311,"locale":"sw","sura":"028","text":"Na Mola wako Mlezi haangamizi miji mpaka ampeleke Mtume katika miji yake mikuu awasomee Ishara zetu. Wala hatuiangamizi miji mpaka watu wake wawe madhaalimu.","translator":"Ali Muhsin Al-Barwani"},{"aya":"060","id":3312,"locale":"sw","sura":"028","text":"Na chochote mlicho pewa ni matumizi ya maisha ya dunia na pambo lake. Na yaliyoko kwa Mwenyezi Mungu ndio bora na yatakayo baki zaidi. Basi je, hamfahamu?","translator":"Ali Muhsin Al-Barwani"},{"aya":"061","id":3313,"locale":"sw","sura":"028","text":"Je! Yule tuliye muahidi ahadi nzuri, tena naye akayapata, ni kama tuliye mstarehesha kwa starehe za maisha ya duniani, na kisha Siku ya Kiyama akawa miongoni mwa wanao hudhurishwa?","translator":"Ali Muhsin Al-Barwani"},{"aya":"062","id":3314,"locale":"sw","sura":"028","text":"Na siku atakapo waita na akasema: Wako wapi mlio kuwa mkidai kuwa ni washirika wangu?","translator":"Ali Muhsin Al-Barwani"},{"aya":"063","id":3315,"locale":"sw","sura":"028","text":"Watasema wale iliyo thibiti juu yao kauli: Mola wetu Mlezi! Hawa ndio tulio wapoteza. Tuliwapoteza kama tulivyo potea sisi. Tunajitenga nao mbele yako. Hawakuwa wakituabudu sisi.","translator":"Ali Muhsin Al-Barwani"}],"metadata":{"itemsPerPage":7,"pages":13,"previousPage":"/sw/s028-8.json","nextPage":"/sw/s028-10.json"}}