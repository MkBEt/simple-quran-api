{"results":[{"aya":"071","id":1306,"locale":"sw","sura":"009","text":"Na Waumini wanaume na Waumini wanawake wao kwa wao ni marafiki walinzi. Huamrisha mema na hukataza maovu, na hushika Sala, na hutoa Zaka, na humt'ii Mwenyezi Mungu na Mtume wake. Hao Mwenyezi Mungu atawarehemu. Hakika Mwenyezi Mungu ni Mtukufu Mwenye nguvu, Mwenye hikima.","translator":"Ali Muhsin Al-Barwani"},{"aya":"072","id":1307,"locale":"sw","sura":"009","text":"Mwenyezi Mungu amewaahidi Waumini wanaume na Waumini wanawake Bustani zipitazo mito kati yake, wadumu humo. Na makaazi mema katika Bustani za kudumu, na Radhi za Mwenyezi Mungu ndio kubwa kuliko yote. Huko ndiko kufuzu kukubwa.","translator":"Ali Muhsin Al-Barwani"},{"aya":"073","id":1308,"locale":"sw","sura":"009","text":"Ewe Nabii! Pambana na makafiri na wanaafiki, na wakazanie. Na makaazi yao ni Jahannamu, na huo ndio mwisho mbaya.","translator":"Ali Muhsin Al-Barwani"},{"aya":"074","id":1309,"locale":"sw","sura":"009","text":"Wanaapa kwa Mwenyezi Mungu kuwa hawakusema; nao wamekwisha sema neno la ukafiri, na wakakufuru baada ya kusilimu kwao. Na wakajihimu kufanya ambayo hawakuweza kuyafikia. Na hawakuchukia ila kuwa Mwenyezi Mungu na Mtume wake amewatajirisha kutokana na fadhila zake. Wakitubu itakuwa kheri kwao, na wakigeuka Mwenyezi Mungu atawaadhibu adhabu chungu duniani na Akhera. Na wala hawana katika ardhi mlinzi wala wa kuwanusuru.","translator":"Ali Muhsin Al-Barwani"},{"aya":"075","id":1310,"locale":"sw","sura":"009","text":"Na miongoni mwao wapo walio muahidi Mwenyezi Mungu kwa kusema: Akitupa katika fadhila yake hapana shaka tutatoa sadaka, na tutakuwa katika watendao mema.","translator":"Ali Muhsin Al-Barwani"},{"aya":"076","id":1311,"locale":"sw","sura":"009","text":"Alipo wapa katika fadhila yake wakaifanyia ubakhili na wakageuka, na huku wakipuuza.","translator":"Ali Muhsin Al-Barwani"},{"aya":"077","id":1312,"locale":"sw","sura":"009","text":"Basi akawalipa unaafiki kuutia nyoyoni mwao mpaka Siku watapo kutana naye, kwa sababu ya kuwa walimkhalifu Mwenyezi Mungu katika yale waliyo muahidi, na kwa sababu ya kusema kwao uwongo.","translator":"Ali Muhsin Al-Barwani"}],"metadata":{"itemsPerPage":7,"pages":19,"previousPage":"/sw/s009-10.json","nextPage":"/sw/s009-12.json"}}