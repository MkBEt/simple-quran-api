{"results":[{"aya":"078","id":2218,"locale":"sw","sura":"018","text":"(Yule mtu) akasema: Huku ndio kufarikiana baina yangu na wewe. Sasa nitakueleza maana ya yale uliyo kuwa huwezi kuyastahamilia.","translator":"Ali Muhsin Al-Barwani"},{"aya":"079","id":2219,"locale":"sw","sura":"018","text":"Ama ile jahazi ilikuwa ya masikini za Mungu wafanyao kazi baharini. Nilitaka kuiharibu, kwani nyuma yao alikuwako mfalme anaghusubu majahazi yote.","translator":"Ali Muhsin Al-Barwani"},{"aya":"080","id":2220,"locale":"sw","sura":"018","text":"Na ama yule kijana, wazazi wake walikuwa ni Waumini. Tukakhofu asije watia mashakani kwa uasi na ukafiri.","translator":"Ali Muhsin Al-Barwani"},{"aya":"081","id":2221,"locale":"sw","sura":"018","text":"Basi tulitaka Mola wao Mlezi awabadilishie aliye bora zaidi kuliko huyo kwa kutakasika, na aliye karibu zaidi kwa huruma.","translator":"Ali Muhsin Al-Barwani"},{"aya":"082","id":2222,"locale":"sw","sura":"018","text":"Na ama ukuta, huo ulikuwa ni wa vijana wawili mayatima kule mjini. Na chini yake ilikuwako khazina yao; na baba yao alikuwa ni mtu mwema. Basi Mola wako Mlezi alitaka wafikie utu uzima na wajitolee khazina yao wenyewe, kuwa ni rehema itokayo kwa Mola wako Mlezi. Wala mimi sikutenda hayo kwa amri yangu. Hiyo ndiyo tafsiri ya hayo ambayo wewe hukuweza kuyasubiria.","translator":"Ali Muhsin Al-Barwani"},{"aya":"083","id":2223,"locale":"sw","sura":"018","text":"Na wanakuuliza khabari za Dhul- Qarnaini. Waambie: Nitakusimulieni baadhi ya hadithi yake.","translator":"Ali Muhsin Al-Barwani"},{"aya":"084","id":2224,"locale":"sw","sura":"018","text":"Sisi tulimtilia nguvu katika ardhi na tukampa njia za kila kitu.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s018-11.json","nextPage":"/sw/s018-13.json"}}