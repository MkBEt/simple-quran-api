{"results":[{"aya":"043","id":1203,"locale":"sw","sura":"008","text":"Kumbuka alipo kuonyesha usingizini mwako kwamba wao ni wachache - na lau angeli kuonyesha kuwa ni wengi, mngeli ingiwa na woga, na mngeli zozana katika jambo hilo. Lakini Mwenyezi Mungu kakuvueni. Hakika Yeye ni Mwenye kuyajua yalio vifuani.","translator":"Ali Muhsin Al-Barwani"},{"aya":"044","id":1204,"locale":"sw","sura":"008","text":"Na mlipo kutana akakuonyesheni machoni mwenu kuwa wao ni wachache, na akakufanyeni nyinyi ni wachache machoni mwao, ili Mwenyezi Mungu atimize jambo lilio kuwa liwe. Na mambo yote hurejezwa kwa Mwenyezi Mungu.","translator":"Ali Muhsin Al-Barwani"},{"aya":"045","id":1205,"locale":"sw","sura":"008","text":"Enyi mlio amini! Mkikutana na jeshi, basi kueni imara, na mkumbukeni Mwenyezi Mungu sana ili mpate kufanikiwa.","translator":"Ali Muhsin Al-Barwani"},{"aya":"046","id":1206,"locale":"sw","sura":"008","text":"Na mt'iini Mwenyezi Mungu na Mtume wake, wala msizozane mkaingiwa woga, na zikapotea nguvu zenu. Na subirini. Hakika Mwenyezi Mungu yu pamoja na wanao subiri.","translator":"Ali Muhsin Al-Barwani"},{"aya":"047","id":1207,"locale":"sw","sura":"008","text":"Wala msiwe kama wale walio toka majumbani mwao kwa fakhari na kujionyesha kwa watu, na wakawazuilia watu Njia ya Mwenyezi Mungu. Na Mwenyezi Mungu ameyazunguka yote wanayo yafanya.","translator":"Ali Muhsin Al-Barwani"},{"aya":"048","id":1208,"locale":"sw","sura":"008","text":"Na pale Shet'ani alipo wapambia vitendo vyao, na akawaambia: Hapana watu wa kukushindeni hii leo, na hali mimi ni mlinzi wenu. Yalipo onana majeshi mawili, akarudi nyuma, na akasema: Mimi si pamoja nanyi. Mimi naona msiyo yaona. Mimi namwogopa Mwenyezi Mungu, na Mwenyezi Mungu ni mkali wa kuadhibu.","translator":"Ali Muhsin Al-Barwani"},{"aya":"049","id":1209,"locale":"sw","sura":"008","text":"Na walipo sema wanaafiki, na wale wenye ugonjwa nyoyoni mwao: Watu hawa dini yao imewadanganya. Na Mwenye kumtegemea Mwenyezi Mungu basi hakika Mwenyezi Mungu ni Mwenye nguvu Ametukuka, na Mwenye hikima.","translator":"Ali Muhsin Al-Barwani"}],"metadata":{"itemsPerPage":7,"pages":11,"previousPage":"/sw/s008-6.json","nextPage":"/sw/s008-8.json"}}