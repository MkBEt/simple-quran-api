{"results":[{"aya":"176","id":1130,"locale":"sw","sura":"007","text":"Na tungelitaka tungeli mtukuza kwa hizo Ishara, lakini yeye aliushikilia ulimwengu na akafuata pumbao lake. Basi mfano wake ni mfano wa mbwa. Ukimhujumu hupumua na kutoa ulimi na ukimwacha pia hupumua na kutoa ulimi. Huo ni mfano wa kaumu wanao zikanusha Ishara zetu. Basi simulia hadithi, huenda wakatafakari.","translator":"Ali Muhsin Al-Barwani"},{"aya":"177","id":1131,"locale":"sw","sura":"007","text":"Huu ni mfano muovu kabisa wa watu wanao kanusha Ishara zetu na wakajidhulumu nafsi zao.","translator":"Ali Muhsin Al-Barwani"},{"aya":"178","id":1132,"locale":"sw","sura":"007","text":"Yule ambaye Mwenyezi Mungu amemhidi basi huyo amehidika; na alio waacha kupotea basi hao ndio walio khasirika.","translator":"Ali Muhsin Al-Barwani"},{"aya":"179","id":1133,"locale":"sw","sura":"007","text":"Na tumeiumbia Jahannamu majini wengi na watu. Wana nyoyo, lakini hawafahamu kwazo. Na wana macho, lakini hawaoni kwayo. Na wana masikio, lakini hawasikii kwayo. Hao ni kama nyama howa, bali wao ni wapotofu zaidi. Hao ndio walio ghafilika.","translator":"Ali Muhsin Al-Barwani"},{"aya":"180","id":1134,"locale":"sw","sura":"007","text":"Na Mwenyezi Mungu ana majina mazuri kabisa, basi muombeni kwa hayo. Na waacheni wale wanao haribu utakatifu wa majina yake. Hao watakuja lipwa waliyo kuwa wakiyatenda.","translator":"Ali Muhsin Al-Barwani"},{"aya":"181","id":1135,"locale":"sw","sura":"007","text":"Na katika tulio waumba wako watu wanao ongoza kwa Haki, na kwayo wanafanya uadilifu.","translator":"Ali Muhsin Al-Barwani"},{"aya":"182","id":1136,"locale":"sw","sura":"007","text":"Na wale walio kadhibisha Ishara zetu, tutawapururia pole pole kwa namna ambayo wenyewe hawaijui.","translator":"Ali Muhsin Al-Barwani"}],"metadata":{"itemsPerPage":7,"pages":30,"previousPage":"/sw/s007-25.json","nextPage":"/sw/s007-27.json"}}