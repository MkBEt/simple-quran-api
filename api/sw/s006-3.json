{"results":[{"aya":"015","id":804,"locale":"sw","sura":"006","text":"Sema: Mimi naogopa adhabu ya Siku kubwa hiyo ikiwa nitamuasi Mola wangu Mlezi.","translator":"Ali Muhsin Al-Barwani"},{"aya":"016","id":805,"locale":"sw","sura":"006","text":"Siku hiyo yule atakaye epushwa nayo adhabu hiyo atakuwa Mwenyezi Mungu amemrehemu. Na huko ndiko kufuzu kulio wazi.","translator":"Ali Muhsin Al-Barwani"},{"aya":"017","id":806,"locale":"sw","sura":"006","text":"Na ikiwa Mwenyezi Mungu akikugusisha madhara, basi hapana wa kukuondolea hayo ila Yeye. Na ikiwa akikugusisha kheri, basi Yeye ndiye Mwenye uweza wa kila kitu.","translator":"Ali Muhsin Al-Barwani"},{"aya":"018","id":807,"locale":"sw","sura":"006","text":"Naye ndiye Mwenye nguvu juu ya waja wake, na ndiye Mwenye hikima na Mwenye khabari zote.","translator":"Ali Muhsin Al-Barwani"},{"aya":"019","id":808,"locale":"sw","sura":"006","text":"Sema: Kitu gani ushahidi wake mkubwa kabisa? Sema: Mwenyezi Mungu. Yeye ndiye shahidi baina yangu na nyinyi. Na nimefunuliwa Qur'ani hii ili kwayo nikuonyeni nyinyi na kila inayo mfikia. Ati kweli nyinyi mnashuhudia kuwa pamoja na Mwenyezi Mungu wapo miungu wengine? Sema: Mimi sishuhudii hayo. Sema: Hakika Yeye ni Mungu mmoja tu, nami ni mbali na mnao washirikisha.","translator":"Ali Muhsin Al-Barwani"},{"aya":"020","id":809,"locale":"sw","sura":"006","text":"Wale Tulio wapa Kitabu wanayajua haya kama wanavyo wajua watoto wao. Wale walio zikhasiri nafsi zao hawaamini.","translator":"Ali Muhsin Al-Barwani"},{"aya":"021","id":810,"locale":"sw","sura":"006","text":"Na nani dhaalimu zaidi kuliko anaye mzulia uwongo Mwenyezi Mungu, na akazikanusha Ishara zake? Hakika madhaalimu hawafanikiwi.","translator":"Ali Muhsin Al-Barwani"}],"metadata":{"itemsPerPage":7,"pages":24,"previousPage":"/sw/s006-2.json","nextPage":"/sw/s006-4.json"}}