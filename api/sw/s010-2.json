{"results":[{"aya":"008","id":1372,"locale":"sw","sura":"010","text":"Hao, makaazi yao ni Motoni kwa sababu ya waliyo kuwa wakiyachuma.","translator":"Ali Muhsin Al-Barwani"},{"aya":"009","id":1373,"locale":"sw","sura":"010","text":"Hakika walio amini na wakatenda mema, Mola wao Mlezi atawaongoa kwa sababu ya Imani yao. Itakuwa inapita mito kati yao katika Mabustani yenye neema.","translator":"Ali Muhsin Al-Barwani"},{"aya":"010","id":1374,"locale":"sw","sura":"010","text":"Wito wao humo utakuwa: Subhanaka Llahumma \"Umetakasika Ee Mwenyezi Mungu!\" Na maamkio yao humo ni \"Salama\". Na mwisho wa wito wao ni: Alhamdulillahi Rabbil A'lamiin \"Kuhimidiwa kote ni kwa Mwenyezi Mungu, Mola Mlezi wa walimwengu wote.\"","translator":"Ali Muhsin Al-Barwani"},{"aya":"011","id":1375,"locale":"sw","sura":"010","text":"Na lau kama Mwenyezi Mungu angeli wafanyia watu haraka kuwaletea shari kama wanavyo jihimizia kuletewa kheri, bila ya shaka wangelisha timiziwa ajali yao. Lakini tunawaacha wale wasio tumainia kukutana nasi wakihangaika katika upotovu wao.","translator":"Ali Muhsin Al-Barwani"},{"aya":"012","id":1376,"locale":"sw","sura":"010","text":"Na mtu akiguswa na shida hutuomba naye kaegesha ubavu, au kakaa, au kasimama. Lakini tukimwondoshea shida yake huendelea kama kwamba hakupata kutuomba tumwondoshee shida iliyo mpata. Ndio namna hiyo wamepambiwa warukao mipaka yale waliyo kuwa wakiyatenda.","translator":"Ali Muhsin Al-Barwani"},{"aya":"013","id":1377,"locale":"sw","sura":"010","text":"Na kwa yakini tumekwisha ziangamiza kaumu za kabla yenu walipo dhulumu, na waliwajia Mitume wao kwa Ishara zilizo wazi; lakini hawakuwa wenye kuamini. Ndio kama hivyo tunavyo walipa watu wakosefu.","translator":"Ali Muhsin Al-Barwani"},{"aya":"014","id":1378,"locale":"sw","sura":"010","text":"Kisha tukakufanyeni nyiye ndio wenye kushika mahala pao baada yao katika ardhi ili tuone jinsi mtakavyo tenda.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s010.json","nextPage":"/sw/s010-3.json"}}