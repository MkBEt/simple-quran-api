{"results":[{"aya":"008","id":4518,"locale":"sw","sura":"046","text":"Au wanasema: Ameizua mwenyewe! Sema: Ikiwa nimeizua mimi, basi nyinyi hamwezi kunifaa chochote mbele ya Mwenyezi Mungu. Yeye anajua zaidi hayo mnayo ropokwa; anatosha kuwa shahidi baina yangu na nyinyi. Na Yeye ndiye Mwenye kusamehe, Mwenye kurehemu.","translator":"Ali Muhsin Al-Barwani"},{"aya":"009","id":4519,"locale":"sw","sura":"046","text":"Sema: Mimi si kiroja miongoni mwa Mitume. Wala sijui nitakavyo fanywa wala nyinyi. Mimi nafuata niliyo funuliwa tu kwa Wahyi, wala mimi si chochote ila ni mwonyaji mwenye kudhihirisha wazi.","translator":"Ali Muhsin Al-Barwani"},{"aya":"010","id":4520,"locale":"sw","sura":"046","text":"Sema: Mwaonaje yakiwa haya ni kweli yametoka kwa Mwenyezi Mungu, nanyi mmeyakataa, na akashuhudia shahidi miongoni mwa Wana wa Israili juu ya mfano wa haya, na akaamini, na nyinyi mnafanya kiburi? Hakika Mwenyezi Mungu hawaongoi watu wenye kudhulumu.","translator":"Ali Muhsin Al-Barwani"},{"aya":"011","id":4521,"locale":"sw","sura":"046","text":"Na walio kufuru waliwaambia walio amini: Lau kuwa hii ni kheri, wasingeli tutangulia. Na walipo kosa kuongoka wakasema: Huu ni uzushi wa zamani.","translator":"Ali Muhsin Al-Barwani"},{"aya":"012","id":4522,"locale":"sw","sura":"046","text":"Na kabla yake kilikuwapo Kitabu cha Musa, kuwa chenye uwongozi na rehema. Na hichi ni Kitabu cha kusadikisha na kilicho kuja kwa lugha ya Kiarabu, ili kiwaonye walio dhulumu, na kiwe ni bishara kwa watendao mema.","translator":"Ali Muhsin Al-Barwani"},{"aya":"013","id":4523,"locale":"sw","sura":"046","text":"Hakika walio sema: Mola wetu Mlezi ni Mwenyezi Mungu; kisha wakatengenea, hawatakuwa na khofu, wala hawatahuzunika.","translator":"Ali Muhsin Al-Barwani"},{"aya":"014","id":4524,"locale":"sw","sura":"046","text":"Hao ndio watu wa Peponi, watadumu humo, kuwa ni malipo kwa waliyo kuwa wakiyatenda.","translator":"Ali Muhsin Al-Barwani"}],"metadata":{"itemsPerPage":7,"pages":5,"previousPage":"/sw/s046.json","nextPage":"/sw/s046-3.json"}}