{"results":[{"aya":"162","id":655,"locale":"sw","sura":"004","text":"Lakini walio bobea katika ilimu miongoni mwao, na Waumini, wanayaamini uliyo teremshiwa wewe, na yaliyo teremshwa kabla yako. Na wanao shika Sala, na wakatoa Zaka, na wanao muamini Mwenyezi Mungu na Siku ya Mwisho - hao tutawapa malipo makubwa.","translator":"Ali Muhsin Al-Barwani"},{"aya":"163","id":656,"locale":"sw","sura":"004","text":"Hakika Sisi tumekuletea wahyi wewe kama tulivyo wapelekea wahyi Nuhu na Manabii walio kuwa baada yake. Na tulimpelekea wahyi Ibrahim na Ismail na Is-haka na Yaakub na wajukuu zake, na Isa na Ayub na Yunus na Harun na Suleiman, na Daud tukampa Zaburi.","translator":"Ali Muhsin Al-Barwani"},{"aya":"164","id":657,"locale":"sw","sura":"004","text":"Na Mitume tulio kwisha kukuhadithia kabla yake, na Mitume wengine hatukukuhadithia. Na Mwenyezi Mungu alinena na Musa kwa maneno.","translator":"Ali Muhsin Al-Barwani"},{"aya":"165","id":658,"locale":"sw","sura":"004","text":"Mitume hao ni wabashiri na waonyaji, ili watu wasiwe na hoja juu ya Mwenyezi Mungu baada ya kuletewa Mitume. Na Mwenyezi Mungu ni Mwenye nguvu, Mwenye hikima.","translator":"Ali Muhsin Al-Barwani"},{"aya":"166","id":659,"locale":"sw","sura":"004","text":"Lakini Mwenyezi Mungu anayashuhudia aliyo kuteremshia wewe. Ameyateremsha kwa kujua kwake - na Malaika pia wanashuhudia. Na Mwenyezi Mungu anatosha kuwa shahidi.","translator":"Ali Muhsin Al-Barwani"},{"aya":"167","id":660,"locale":"sw","sura":"004","text":"Hakika walio kufuru na wakazuilia Njia ya Mwenyezi Mungu, wamekwisha potelea mbali.","translator":"Ali Muhsin Al-Barwani"},{"aya":"168","id":661,"locale":"sw","sura":"004","text":"Hakika wale walio kufuru na wakadhulumu hawi Mwenyezi Mungu kuwasamehe wala kuwaongoa njia.","translator":"Ali Muhsin Al-Barwani"}],"metadata":{"itemsPerPage":7,"pages":26,"previousPage":"/sw/s004-23.json","nextPage":"/sw/s004-25.json"}}