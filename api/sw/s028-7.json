{"results":[{"aya":"043","id":3295,"locale":"sw","sura":"028","text":"Na hakika bila ya shaka tulimpa Musa Kitabu baada ya kwisha ziangamiza kaumu za mwanzo, ili kiwafumbue macho watu, na kiwe uwongofu, na rehema, ili wapate kukumbuka.","translator":"Ali Muhsin Al-Barwani"},{"aya":"044","id":3296,"locale":"sw","sura":"028","text":"Wala wewe hukuwa upande wa magharibi tulipo mpa Musa amri, wala hukuwa katika walio hudhuria.","translator":"Ali Muhsin Al-Barwani"},{"aya":"045","id":3297,"locale":"sw","sura":"028","text":"Lakini Sisi tuliziumba kaumu, na ukawa mrefu umri juu yao. Wala hukuwa mkaazi na watu wa Madyana ukiwasomea Aya zetu. Lakini ni Sisi tulio kuwa tukiwatuma Mitume.","translator":"Ali Muhsin Al-Barwani"},{"aya":"046","id":3298,"locale":"sw","sura":"028","text":"Wala hukuwa kando ya mlima tulipo nadi. Lakini ni rehema itokayo kwa Mola wako Mlezi ili uwaonye watu wasio pata kufikiwa na mwonyaji kabla yako, huenda wakakumbuka.","translator":"Ali Muhsin Al-Barwani"},{"aya":"047","id":3299,"locale":"sw","sura":"028","text":"Na usije kuwasibu msiba kwa iliyo yatanguliza mikono yao, wakasema: Ewe Mola wetu Mlezi! Mbona hukututumia Mtume nasi, tukafuata Ishara zako, na tukawa miongoni mwa Waumini?","translator":"Ali Muhsin Al-Barwani"},{"aya":"048","id":3300,"locale":"sw","sura":"028","text":"Ilipo wajia Haki kutoka kwetu walisema: Mbona hakupewa kama aliyo pewa Musa? Je! Kwani wao hawakuyakataa aliyo pewa Musa zamani? Walisema: Ni wachawi wawili wanasaidiana. Na wakasema: Hakika sisi tunawakataa wote.","translator":"Ali Muhsin Al-Barwani"},{"aya":"049","id":3301,"locale":"sw","sura":"028","text":"Sema: Basi leteni Kitabu kinacho toka kwa Mwenyezi Mungu chenye kuongoka zaidi kuliko hivi viwili tukifuate, kama nyinyi mnasema kweli.","translator":"Ali Muhsin Al-Barwani"}],"metadata":{"itemsPerPage":7,"pages":13,"previousPage":"/sw/s028-6.json","nextPage":"/sw/s028-8.json"}}