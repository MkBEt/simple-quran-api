{"results":[{"aya":"064","id":71,"locale":"sw","sura":"002","text":"Kisha mligeuka baada ya haya. Na lau kuwa si fadhila za Mwenyezi Mungu juu yenu na rehema zake, mngeli kuwa miongoni mwa wenye kukhasirika.","translator":"Ali Muhsin Al-Barwani"},{"aya":"065","id":72,"locale":"sw","sura":"002","text":"Na hakika mlikwisha yajua ya wale miongoni mwenu walio ivunja Sabato, (siku ya mapumziko, Jumaa Mosi) na tukawaambia: Kuweni manyani wadhalilifu.","translator":"Ali Muhsin Al-Barwani"},{"aya":"066","id":73,"locale":"sw","sura":"002","text":"Kwa hivyo tukayafanya hayo kuwa onyo kwa wale walio kuwa katika zama zao na walio kuja baada yao, na mawaidha kwa wachamngu.","translator":"Ali Muhsin Al-Barwani"},{"aya":"067","id":74,"locale":"sw","sura":"002","text":"Na Musa alipo waambia watu wake: Hakika Mwenyezi Mungu anakuamrisheni mchinje ng'ombe. Wakasema: Je! Unatufanyia mzaha? Akasema: Audhubil lahi! Najikinga kwa Mwenyezi Mungu nisiwe miongoni mwa wajinga.","translator":"Ali Muhsin Al-Barwani"},{"aya":"068","id":75,"locale":"sw","sura":"002","text":"Wakasema: Tuombee kwa Mola wako Mlezi atupambanulie ni ng'ombe gani? Akasema: Hakika Yeye anasema kwamba ng'ombe huyo si mpevu, wala si kinda, bali ni wa katikati baina ya hao. Basi fanyeni mnavyo amrishwa.","translator":"Ali Muhsin Al-Barwani"},{"aya":"069","id":76,"locale":"sw","sura":"002","text":"Wakasema: Tuombee kwa Mola wako atupambanulie nini rangi yake? Akasema: Yeye anasema, kuwa ng'ombe huyo ni wa manjano, na rangi yake imekoza, huwapendeza wanao mtazama.","translator":"Ali Muhsin Al-Barwani"},{"aya":"070","id":77,"locale":"sw","sura":"002","text":"Wakasema: Tuombee kwa Mola wako Mlezi atupambanulie ni yupi? Hakika tunaona ng'ombe wamefanana. Na kwa yakini, Inshaallah, Mwenyezi Mungu akipenda, tutaongoka.","translator":"Ali Muhsin Al-Barwani"}],"metadata":{"itemsPerPage":7,"pages":41,"previousPage":"/sw/s002-9.json","nextPage":"/sw/s002-11.json"}}