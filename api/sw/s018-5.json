{"results":[{"aya":"029","id":2169,"locale":"sw","sura":"018","text":"Na sema: Hii ni kweli itokayo kwa Mola wako Mlezi. Basi atakaye, aamini. Na atakaye, akatae. Hakika Sisi tumewaandalia wenye kudhulumu Moto ambao utawazunguka kama khema. Na wakiomba msaada watasaidiwa kwa kupewa maji kama mafuta yaliyo tibuka. Yatayo wababua nyuso zao. Kinywaji hicho ni kiovu mno! Na matandiko hayo ya kupumzikia ni maovu mno!","translator":"Ali Muhsin Al-Barwani"},{"aya":"030","id":2170,"locale":"sw","sura":"018","text":"Hakika wale walio amini na wakatenda mema - hakika Sisi hatupotezi ujira wa anaye tenda mema.","translator":"Ali Muhsin Al-Barwani"},{"aya":"031","id":2171,"locale":"sw","sura":"018","text":"Hao watapata Bustani za milele, zinazo pita mito kati yake. Humo watapambwa kwa mavazi ya mikononi ya dhahabu, na watavaa nguo za kijani za hariri na at'ilasi, huku wakiegemea humo juu ya makochi. Ni malipo bora hayo! Na matandiko mazuri mno ya kupumzikia!","translator":"Ali Muhsin Al-Barwani"},{"aya":"032","id":2172,"locale":"sw","sura":"018","text":"Na wapigie mfano wa watu wawili: mmoja wao tulimpa vitalu viwili vya mizabibu, na tukavizungushia mitende, na kati yake tukatia mimea ya nafaka.","translator":"Ali Muhsin Al-Barwani"},{"aya":"033","id":2173,"locale":"sw","sura":"018","text":"Na hivyo vitalu viwili vikitoa mazao yake, wala hapana kitu katika hayo kilicho tindikia. Na ndani yake tukapasua mito.","translator":"Ali Muhsin Al-Barwani"},{"aya":"034","id":2174,"locale":"sw","sura":"018","text":"Naye alikuwa na mazao mengi. Basi akamwambia mwenzake naye akibishana naye: Mimi nimekushinda wewe kwa mali na nguvu za watu!","translator":"Ali Muhsin Al-Barwani"},{"aya":"035","id":2175,"locale":"sw","sura":"018","text":"Na akaingia kitaluni kwake, naye hali anajidhulumu nafsi yake. Akasema: Sidhani kabisa kuwa haya yataharibika.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s018-4.json","nextPage":"/sw/s018-6.json"}}