{"results":[{"aya":"064","id":357,"locale":"sw","sura":"003","text":"Sema: Enyi Watu wa Kitabu! Njooni kwenye neno lilio sawa baina yetu na nyinyi: Ya kwamba tusimuabudu yeyote ila Mwenyezi Mungu, wala tusimshirikishe na chochote; wala tusifanyane sisi kwa sisi kuwa Waola Walezi badala ya Mwenyezi Mungu. Na wakigeuka basi semeni: Shuhudieni ya kwamba sisi ni Waislamu.","translator":"Ali Muhsin Al-Barwani"},{"aya":"065","id":358,"locale":"sw","sura":"003","text":"Enyi Watu wa Kitabu! Mbona mnabishana juu ya Ibrahim, na hali Taurati na Injili hazikuteremshwa ila baada yake? Basi hamzingatii?","translator":"Ali Muhsin Al-Barwani"},{"aya":"066","id":359,"locale":"sw","sura":"003","text":"Angalieni! Nyinyi mlibishana katika yale mliyo yajua. Mbona sasa mnabishana katika yale msiyo yajua? Na Mwenyezi Mungu ndiye ajuaye, na nyinyi hamjui.","translator":"Ali Muhsin Al-Barwani"},{"aya":"067","id":360,"locale":"sw","sura":"003","text":"Ibrahim hakuwa Yahudi wala Mkristo, lakini alikuwa mwongofu Muislamu, wala hakuwa katika washirikina.","translator":"Ali Muhsin Al-Barwani"},{"aya":"068","id":361,"locale":"sw","sura":"003","text":"Watu wanao mkaribia zaidi Ibrahim ni wale walio mfuata yeye na Nabii huyu na walio amini. Na Mwenyezi Mungu ndiye Mlinzi wa Waumini.","translator":"Ali Muhsin Al-Barwani"},{"aya":"069","id":362,"locale":"sw","sura":"003","text":"Kipo kikundi katika Watu wa Kitabu wanao penda kukupotezeni; lakini hawapotezi ila nafsi zao, nao wenyewe hawatambui.","translator":"Ali Muhsin Al-Barwani"},{"aya":"070","id":363,"locale":"sw","sura":"003","text":"Enyi Watu wa Kitabu! Mbona mnazikataa Ishara za Mwenyezi Mungu ilhali nyinyi mnashuhudia?","translator":"Ali Muhsin Al-Barwani"}],"metadata":{"itemsPerPage":7,"pages":29,"previousPage":"/sw/s003-9.json","nextPage":"/sw/s003-11.json"}}