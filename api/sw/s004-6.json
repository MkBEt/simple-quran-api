{"results":[{"aya":"036","id":529,"locale":"sw","sura":"004","text":"Muabuduni Mwenyezi Mungu wala msimshirikishe na chochote. Na wafanyieni wema wazazi wawili na jamaa na mayatima na masikini na jirani wa karibu na jirani wa mbali, na rafiki wa ubavuni na mpita njia, na walio milikiwa na mikono yenu ya kulia. Hakika Mwenyezi Mungu hawapendi wenye kiburi wanao jifakhiri,","translator":"Ali Muhsin Al-Barwani"},{"aya":"037","id":530,"locale":"sw","sura":"004","text":"Ambao wanafanya ubakhili na wanaamrisha watu ubakhili, na wanaficha fadhila alizo wapa Mwenyezi Mungu. Na tumewaandalia makafiri adhabu ya fedheha,","translator":"Ali Muhsin Al-Barwani"},{"aya":"038","id":531,"locale":"sw","sura":"004","text":"Na ambao hutoa mali yao kwa kuonyesha watu, wala hawamuamini Mwenyezi Mungu wala Siku ya Mwisho; na yule ambaye Shet'ani amekuwa ndiye rafiki yake, basi ana rafiki mbaya mno.","translator":"Ali Muhsin Al-Barwani"},{"aya":"039","id":532,"locale":"sw","sura":"004","text":"Na ingeli wadhuru nini wao lau wangeli muamini Mwenyezi Mungu na Siku ya Mwisho, na wakatoa katika aliyo waruzuku Mwenyezi Mungu? Na Mwenyezi Mungu ni Mwenye kuwajua vyema.","translator":"Ali Muhsin Al-Barwani"},{"aya":"040","id":533,"locale":"sw","sura":"004","text":"Hakika Mwenyezi Mungu hadhulumu hata uzito wa chembe moja. Na ikiwa ni jambo jema basi Yeye hulizidisha na hutoa kutoka kwake malipo makubwa.","translator":"Ali Muhsin Al-Barwani"},{"aya":"041","id":534,"locale":"sw","sura":"004","text":"Basi itakuwaje pindi tukiwaletea kutoka kila umma shahidi, na tukakuleta wewe kuwa shahidi wa hawa?","translator":"Ali Muhsin Al-Barwani"},{"aya":"042","id":535,"locale":"sw","sura":"004","text":"Siku hiyo walio kufuru na wakamuasi Mtume watatamani ardhi isawazishwe juu yao. Wala hawataweza kumficha Mwenyezi Mungu neno lolote.","translator":"Ali Muhsin Al-Barwani"}],"metadata":{"itemsPerPage":7,"pages":26,"previousPage":"/sw/s004-5.json","nextPage":"/sw/s004-7.json"}}