{"results":[{"aya":"029","id":1393,"locale":"sw","sura":"010","text":"Mwenyezi Mungu anatosha kuwa ni shahidi baina yetu na nyinyi. Hakika sisi tulikuwa hatuna khabari ya ibada yenu.","translator":"Ali Muhsin Al-Barwani"},{"aya":"030","id":1394,"locale":"sw","sura":"010","text":"Huko kila mtu atayajua aliyo yatanguliza. Na watarudishwa kwa Mwenyezi Mungu, Mola wao wa Haki, na yote waliyo kuwa wakiyazua yatawapotea.","translator":"Ali Muhsin Al-Barwani"},{"aya":"031","id":1395,"locale":"sw","sura":"010","text":"Sema: Ni nani anaye kuruzukuni kutoka mbinguni na kwenye ardhi? Au ni nani anaye miliki kusikia na kuona? Na nani amtoaye hai kutoka maiti, na akamtoa maiti kutoka aliye hai? Na nani anaye yadabiri mambo yote? Watasema: Allah, Mwenyezi Mungu. Basi sema: Je! Hamchi?","translator":"Ali Muhsin Al-Barwani"},{"aya":"032","id":1396,"locale":"sw","sura":"010","text":"Basi huyo ndiye Mwenyezi Mungu, Mola Mlezi wenu wa haki. Na kipo kitu gani baada ya haki, isipokuwa upotovu tu? Basi huwaje mkageuzwa?","translator":"Ali Muhsin Al-Barwani"},{"aya":"033","id":1397,"locale":"sw","sura":"010","text":"Ndio kama hivyo kauli ya Mola wako Mlezi itakavyo wathibitikia wale walio potoka, ya kwamba hawatoamini.","translator":"Ali Muhsin Al-Barwani"},{"aya":"034","id":1398,"locale":"sw","sura":"010","text":"Sema: Je! Yupo katika miungu yenu ya ushirikina aliye anzisha kuumba viumbe, na kisha akavirejesha? Huwaje, basi, mkadanganywa?","translator":"Ali Muhsin Al-Barwani"},{"aya":"035","id":1399,"locale":"sw","sura":"010","text":"Sema: Je! Yupo katika miungu yenu ya ushirikina anaye ongoa kwendea Haki? Sema: Mwenyezi Mungu anaongoa kwendea Haki. Basi, je, anaye stahiki kufuatwa ni yule Mwenye kuongoa kwendea Haki au asiye ongoa ila aongozwe yeye? Basi nyinyi mna nini? Mnahukumu namna gani?","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s010-4.json","nextPage":"/sw/s010-6.json"}}