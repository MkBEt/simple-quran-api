{"results":[{"aya":"099","id":2128,"locale":"sw","sura":"017","text":"Kwani hawakuona ya kwamba Mwenyezi Mungu aliye umba mbingu na ardhi ni Mwenye kuweza kuumba mfano wao? Na Yeye amewawekea muda usio na shaka yoyote. Lakini madhaalimu hawataki ila ukafiri.","translator":"Ali Muhsin Al-Barwani"},{"aya":"100","id":2129,"locale":"sw","sura":"017","text":"Sema: Lau kuwa nyinyi mnazimiliki khazina za rehema za Mola wangu Mlezi, basi hapana shaka mngeli zuia kuzitumia kwa ajili ya kukhofu. Na mwanaadamu tangu hapo tabia yake ni mchoyo!","translator":"Ali Muhsin Al-Barwani"},{"aya":"101","id":2130,"locale":"sw","sura":"017","text":"Na kwa yakini tulimpa Musa ishara tisa zilizo wazi. Waulize Wana wa Israili alipo wafikia, na Firauni akawaambia: Hakika mimi nakuona wewe Musa umerogwa!","translator":"Ali Muhsin Al-Barwani"},{"aya":"102","id":2131,"locale":"sw","sura":"017","text":"Musa akasema: Wewe unajua bila ya shaka kuwa haya hakuyateremsha ila Mola Mlezi wa mbingu na ardhi ili kuwa ni ushahidi wa kuonekana. Na hakika mimi bila ya shaka nakuona wewe, Firauni, kuwa umekwisha angamia.","translator":"Ali Muhsin Al-Barwani"},{"aya":"103","id":2132,"locale":"sw","sura":"017","text":"Basi Firauni akataka kuwafukuza katika nchi. Kwa hivyo tukamzamisha yeye na walio kuwa pamoja naye wote.","translator":"Ali Muhsin Al-Barwani"},{"aya":"104","id":2133,"locale":"sw","sura":"017","text":"Na tukawaambia baada yake Wana wa Israili: Kaeni katika nchi. Itapo kuja ahadi ya Akhera tutakuleteni nyote pamoja.","translator":"Ali Muhsin Al-Barwani"},{"aya":"105","id":2134,"locale":"sw","sura":"017","text":"Na kwa Haki tumeiteremsha, na kwa Haki imeteremka. Na hatukukutuma ila uwe mbashiri na mwonyaji.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s017-14.json","nextPage":"/sw/s017-16.json"}}