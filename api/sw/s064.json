{"results":[{"aya":"001","id":5200,"locale":"sw","sura":"064","text":"Kinamtakasa Mwenyezi Mungu kila kilichomo katika mbingu na katika ardhi. Ufalme ni wake, na sifa njema ni zake. Na Yeye ni Mwenye uweza juu ya kila kitu.","translator":"Ali Muhsin Al-Barwani"},{"aya":"002","id":5201,"locale":"sw","sura":"064","text":"Yeye ndiye aliye kuumbeni. Miongoni mwenu yupo aliye kafiri, na yupo aliye Muumini. Na Mwenyezi Mungu anayaona mnayo yatenda.","translator":"Ali Muhsin Al-Barwani"},{"aya":"003","id":5202,"locale":"sw","sura":"064","text":"Ameziumba mbingu na ardhi kwa haki, na akakupeni sura, na akazifanya nzuri sura zenu. Na marudio ni kwake.","translator":"Ali Muhsin Al-Barwani"},{"aya":"004","id":5203,"locale":"sw","sura":"064","text":"Anajua viliomo katika mbingu na ardhi, na anajua mnayo yaficha na mnayo yatangaza. Na Mwenyezi Mungu ni Mjuzi wa yaliomo vifuani.","translator":"Ali Muhsin Al-Barwani"},{"aya":"005","id":5204,"locale":"sw","sura":"064","text":"Kwani haikukujieni khabari ya walio kufuru kabla, wakaonja matokeo mabaya ya mambo yao? Na wao wana adhabu iliyo chungu.","translator":"Ali Muhsin Al-Barwani"},{"aya":"006","id":5205,"locale":"sw","sura":"064","text":"Hayo ni kwa kuwa walikuwa wakiwajia Mitume wao kwa hoja zilizo wazi, nao wakasema: Hivyo binaadamu ndio atuongoe? Basi wakakufuru, na wakageuka upande. Mwenyezi Mungu akawa hana haja nao. Na Mwenyezi Mungu ni Mkwasi, si mhitaji, naye ni Msifiwa.","translator":"Ali Muhsin Al-Barwani"},{"aya":"007","id":5206,"locale":"sw","sura":"064","text":"Walio kufuru wanadai kuwa hawatafufuliwa. Sema: Kwani? Naapa kwa Mola wangu Mlezi! Hapana shaka mtafufuliwa, na kisha hapana shaka mtaambiwa mliyo yatenda. Na hayo ni mepesi kwa Mwenyezi Mungu.","translator":"Ali Muhsin Al-Barwani"}],"metadata":{"itemsPerPage":7,"pages":3,"nextPage":"/sw/s064-2.json"}}