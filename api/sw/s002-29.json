{"results":[{"aya":"197","id":204,"locale":"sw","sura":"002","text":"Hija ni miezi maalumu. Na anaye kusudia kufanya Hija katika miezi hiyo, basi asiseme maneno machafu wala asifanye vitendo vichafu wala asibishane katika Hija. Na kheri yoyote mnayo ifanya Mwenyezi Mungu anaijua. Na jitengezeeni zawadi. Na hakika bora ya zawadi ni uchamngu. Na nicheni Mimi, enyi wenye akili!","translator":"Ali Muhsin Al-Barwani"},{"aya":"198","id":205,"locale":"sw","sura":"002","text":"Si vibaya kwenu kuitafuta fadhila ya Mola wenu Mlezi. Na mtakapo miminika kutoka A'rafat mtajeni Mwenyezi Mungu penye Masha'ril Haram. Na mkumbukeni kama alivyo kuongoeni, ijapo kuwa zamani mlikuwa miongoni mwa walio potea.","translator":"Ali Muhsin Al-Barwani"},{"aya":"199","id":206,"locale":"sw","sura":"002","text":"Kisha miminikeni kutoka pale wanapo miminika watu, na muombeni Mwenyezi Mungu msamaha: hakika Mwenyezi Mungu ni Mwenye kusamehe Mwenye kurehemu.","translator":"Ali Muhsin Al-Barwani"},{"aya":"200","id":207,"locale":"sw","sura":"002","text":"Na mkisha timiza ibada zenu basi mtajeni Mwenyezi Mungu kama mlivyo kuwa mkiwataja baba zenu au mtajeni zaidi. Na wapo baadhi ya watu wanao sema: Mola wetu Mlezi, tupe duniani! Naye katika Akhera hana sehemu yoyote.","translator":"Ali Muhsin Al-Barwani"},{"aya":"201","id":208,"locale":"sw","sura":"002","text":"Na katika wao wapo wanao sema: Mola wetu Mlezi, tupe duniani mema, na Akhera mema, na utulinde na adhabu ya Moto!","translator":"Ali Muhsin Al-Barwani"},{"aya":"202","id":209,"locale":"sw","sura":"002","text":"Hao ndio watakao pata sehemu yao kwa sababu ya yale waliyo yachuma. Na Mwenyezi Mungu ni Mwepesi wa kuhisabu.","translator":"Ali Muhsin Al-Barwani"},{"aya":"203","id":210,"locale":"sw","sura":"002","text":"Na mtajeni Mwenyezi Mungu katika zile siku zinazo hisabiwa. Lakini mwenye kufanya haraka katika siku mbili (akarejea) si dhambi juu yake; na mwenye kukawia pia si dhambi juu yake, kwa mwenye kumchamngu. Na mcheni Mwenyezi Mungu, na jueni kwamba nyinyi mtakusanywa kwake.","translator":"Ali Muhsin Al-Barwani"}],"metadata":{"itemsPerPage":7,"pages":41,"previousPage":"/sw/s002-28.json","nextPage":"/sw/s002-30.json"}}