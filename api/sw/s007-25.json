{"results":[{"aya":"169","id":1123,"locale":"sw","sura":"007","text":"Na wakafuatia baada yao kizazi kibaya walio rithi Kitabu. Wakashika anasa za haya maisha duni, na wakasema: Tutasamehewa! Na ikiwajia tena anasa kama hiyo wataishika pia. Je, hawakufanyiwa agano la Kitabu kuwa wasiseme juu ya Mwenyezi Mungu ila Haki tu? Nao wamekwisha soma yaliomo humo. Na nyumba ya Akhera ni bora kwa wanao jikinga na maasi. Basi je, hamtii akilini?","translator":"Ali Muhsin Al-Barwani"},{"aya":"170","id":1124,"locale":"sw","sura":"007","text":"Na wale wanao kishikilia Kitabu, na wakashika Sala - hakika Sisi hatupotezi ujira wa watendao mema.","translator":"Ali Muhsin Al-Barwani"},{"aya":"171","id":1125,"locale":"sw","sura":"007","text":"Na pale tulipo unyanyua mlima juu yao ukawa kama kwamba ni kiwingu kilicho wafunika, na wakadhani kuwa utawaangukia, (tukawaambia): Kamateni kwa nguvu tuliyo kupeni, na yakumbukeni yaliyomo ndani yake ili mpate kumcha Mungu.","translator":"Ali Muhsin Al-Barwani"},{"aya":"172","id":1126,"locale":"sw","sura":"007","text":"Na pale Mola wako Mlezi alipo waleta katika wanaadamu kutoka migongoni mwao kizazi chao, na akawashuhudisha juu ya nafsi zao, akawaambia: Je, Mimi si Mola Mlezi wenu? Wakasema: Kwani! Tumeshuhudia. Msije mkasema Siku ya Kiyama sisi tulikuwa tumeghafilika na hayo.","translator":"Ali Muhsin Al-Barwani"},{"aya":"173","id":1127,"locale":"sw","sura":"007","text":"Au mkasema: Hakika baba zetu ndio walio shirikisha kabla yetu, na sisi ni dhuriya zao tu baada yao. Basi utatuangamiza kwa sababu ya waliyo yafanya wapotovu?","translator":"Ali Muhsin Al-Barwani"},{"aya":"174","id":1128,"locale":"sw","sura":"007","text":"Ndio kama hivyo tunavyo zipambanua Ishara, kwa kutaraji kuwa watarejea.","translator":"Ali Muhsin Al-Barwani"},{"aya":"175","id":1129,"locale":"sw","sura":"007","text":"Na wasomee khabari za yule ambaye tulimpa Ishara zetu, naye akajivua nazo. Na Shet'ani akamuandama, akawa miongoni walio potea.","translator":"Ali Muhsin Al-Barwani"}],"metadata":{"itemsPerPage":7,"pages":30,"previousPage":"/sw/s007-24.json","nextPage":"/sw/s007-26.json"}}