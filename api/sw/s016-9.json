{"results":[{"aya":"057","id":1958,"locale":"sw","sura":"016","text":"Na wanamfanyia Mwenyezi Mungu ati ana mabinti, Subhanahu, Aliye takasika! Na wao wenyewe, ati ndio wawe na hayo wanayo yatamani!","translator":"Ali Muhsin Al-Barwani"},{"aya":"058","id":1959,"locale":"sw","sura":"016","text":"Na mmoja wao akibashiriwa kwa msichana, uso wake unasawijika, naye kajaa chuki.","translator":"Ali Muhsin Al-Barwani"},{"aya":"059","id":1960,"locale":"sw","sura":"016","text":"Anajificha asionekane na watu kwa ubaya wa aliyo bashiriwa! Je, akae naye juu ya fedheha hiyo au amfukie udongoni? Tazama uovu wa wanavyo hukumu!","translator":"Ali Muhsin Al-Barwani"},{"aya":"060","id":1961,"locale":"sw","sura":"016","text":"Hali ya wasio iamini Akhera ni ovu; na Mwenyezi Mungu ndiye Mwenye sifa tukufu. Naye ni Mwenye nguvu na Mwenye hikima.","translator":"Ali Muhsin Al-Barwani"},{"aya":"061","id":1962,"locale":"sw","sura":"016","text":"Na lau kuwa Mwenyezi Mungu angeli wachukulia watu kwa mujibu wa dhulma zao, basi asingeli mwacha hapa hata mnyama mmoja. Lakini anawaakhirisha mpaka muda ulio wekwa. Na unapo fika muda wao hawatakawilia hata saa moja wala hawatatangulia.","translator":"Ali Muhsin Al-Barwani"},{"aya":"062","id":1963,"locale":"sw","sura":"016","text":"Na wanampa Mwenyezi Mungu wanavyo vichukia wao, na ndimi zao zinasema uwongo kwamba wao watapata mema. Hapana shaka hakika wamewekewa Moto, nao wataachwa humo.","translator":"Ali Muhsin Al-Barwani"},{"aya":"063","id":1964,"locale":"sw","sura":"016","text":"Wallahi! Sisi tulituma Mitume kwa umati zilizo kuwa kabla yako, lakini Shetani aliwapambia vitendo vyao. Kwa hivyo leo yeye ndiye rafiki yao; nao watapata adhabu chungu.","translator":"Ali Muhsin Al-Barwani"}],"metadata":{"itemsPerPage":7,"pages":19,"previousPage":"/sw/s016-8.json","nextPage":"/sw/s016-10.json"}}