{"results":[{"aya":"092","id":1688,"locale":"sw","sura":"012","text":"Akasema: Leo hapana lawama juu yenu. Mwenyezi Mungu atakusameheni, naye ni Mwingi wa kurehemu kuliko wote wanao rehemu.","translator":"Ali Muhsin Al-Barwani"},{"aya":"093","id":1689,"locale":"sw","sura":"012","text":"Nendeni na kanzu yangu hii na mumwekee usoni baba yangu, atakuwa mwenye kuona. Na mje nao watu wenu wote wa nyumbani.","translator":"Ali Muhsin Al-Barwani"},{"aya":"094","id":1690,"locale":"sw","sura":"012","text":"Na ulipo ondoka tu msafara baba yao alisema: Hakika mimi nasikia harufu ya Yusuf, lau kuwa hamtanituhumu.","translator":"Ali Muhsin Al-Barwani"},{"aya":"095","id":1691,"locale":"sw","sura":"012","text":"Wakasema: Wallahi! Hakika bado ungali katika upotovu wako wa zamani.","translator":"Ali Muhsin Al-Barwani"},{"aya":"096","id":1692,"locale":"sw","sura":"012","text":"Basi alipo fika mbashiri na akaiweka kanzu usoni pake alirejea kuona. Akasema: Je! Sikukwambieni kuwa mimi najua ya Mwenyezi Mungu msiyo yajua nyinyi?","translator":"Ali Muhsin Al-Barwani"},{"aya":"097","id":1693,"locale":"sw","sura":"012","text":"Wakasema: Ee baba yetu! Tuombee msamaha kwa dhambi zetu. Hapana shaka sisi tulikuwa na makosa.","translator":"Ali Muhsin Al-Barwani"},{"aya":"098","id":1694,"locale":"sw","sura":"012","text":"Akasema: Nitakuja kuombeeni msamaha kwa Mola wangu Mlezi. Hakika Yeye ndiye Mwenye maghfira na Mwenye kusamehe.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s012-13.json","nextPage":"/sw/s012-15.json"}}