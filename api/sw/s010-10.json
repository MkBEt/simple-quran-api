{"results":[{"aya":"064","id":1428,"locale":"sw","sura":"010","text":"Wao wana bishara njema katika maisha ya dunia na katika Akhera. Hapana mabadiliko katika maneno ya Mwenyezi Mungu. Huko ndiko kufuzu kukubwa.","translator":"Ali Muhsin Al-Barwani"},{"aya":"065","id":1429,"locale":"sw","sura":"010","text":"Wala yasikuhuzunishe maneno yao. Hakika utukufu wote ni wa Mwenyezi Mungu. Yeye ndiye Mwenye kusikia Mwenye kujua.","translator":"Ali Muhsin Al-Barwani"},{"aya":"066","id":1430,"locale":"sw","sura":"010","text":"Jueni kuwa ni vya Mwenyezi Mungu vyote viliomo mbinguni na ardhinii. Na wala hawawafuati hao wanao waomba badala ya Mwenyezi Mungu kuwa ni washirika wake. Wao hawafuati ila dhana tu, na hawasemi ila uwongo.","translator":"Ali Muhsin Al-Barwani"},{"aya":"067","id":1431,"locale":"sw","sura":"010","text":"Yeye ndiye aliye kujaalieni usiku mpate kutulia humo, na mchana wa kuonea. Hakika katika haya zipo Ishara kwa watu wanao sikia.","translator":"Ali Muhsin Al-Barwani"},{"aya":"068","id":1432,"locale":"sw","sura":"010","text":"Wamesema: Mwenyezi Mungu ana mwana. Subhanahu, Aliye takasika! Yeye ni Mkwasi, Mwenye Kujitosheleza. Vyote viliomo katika mbingu na katika ardhi ni vyake peke yake. Nyinyi hamna uthibitisho wowote wa haya! Mnamzulia Mwenyezi Mungu msiyo yajua?","translator":"Ali Muhsin Al-Barwani"},{"aya":"069","id":1433,"locale":"sw","sura":"010","text":"Sema: Hao wanao mzulia uwongo Mwenyezi Mungu hawatafanikiwa.","translator":"Ali Muhsin Al-Barwani"},{"aya":"070","id":1434,"locale":"sw","sura":"010","text":"Hiyo ni starehe ya katika dunia tu, kisha marejeo yao ni kwetu. Tena tutawaonjesha adhabu kali kwa sababu ya kukufuru kwao.","translator":"Ali Muhsin Al-Barwani"}],"metadata":{"itemsPerPage":7,"pages":16,"previousPage":"/sw/s010-9.json","nextPage":"/sw/s010-11.json"}}