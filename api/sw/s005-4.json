{"results":[{"aya":"022","id":691,"locale":"sw","sura":"005","text":"Wakasema: Ewe Musa! Huko wako watu majabari. Nasi hatutaingia huko mpaka wao watoke humo. Wakitoka humo hapo tutaingia.","translator":"Ali Muhsin Al-Barwani"},{"aya":"023","id":692,"locale":"sw","sura":"005","text":"Watu wawili miongoni mwa wachamngu ambao Mwenyezi Mungu amewaneemesha, walisema: Waingilieni kwa mlangoni. Mtakapo waingilia basi kwa yakini nyinyi mtashinda. Na mtegemeeni Mwenyezi Mungu ikiwa nyinyi ni Waumini.","translator":"Ali Muhsin Al-Barwani"},{"aya":"024","id":693,"locale":"sw","sura":"005","text":"Wakasema: Ewe Musa! Sisi hatutaingia humo kamwe maadamu wao wamo humo. Basi nenda wewe na Mola wako Mlezi mkapigane. Sisi tutakaa hapa hapa.","translator":"Ali Muhsin Al-Barwani"},{"aya":"025","id":694,"locale":"sw","sura":"005","text":"Akasema: Mola wangu Mlezi! Hakika mimi similiki ila nafsi yangu na ndugu yangu. Basi tutenge na hawa watu wapotovu.","translator":"Ali Muhsin Al-Barwani"},{"aya":"026","id":695,"locale":"sw","sura":"005","text":"(Mwenyezi Mungu) akasema: Basi nchi hiyo wameharimishiwa muda wa miaka arubaini, watakuwa wakitanga-tanga katika ardhi. Basi wewe usiwasikitikie watu wapotovu.","translator":"Ali Muhsin Al-Barwani"},{"aya":"027","id":696,"locale":"sw","sura":"005","text":"Na wasomee khabari za wana wawili wa Adam kwa kweli. Walipo toa mhanga, ukakubaliwa wa mmoja wao, na wa mwengine haukukubaliwa. Akasema: Nitakuuwa. Akasema mwengine: Mwenyezi Mungu huwapokelea wachamngu.","translator":"Ali Muhsin Al-Barwani"},{"aya":"028","id":697,"locale":"sw","sura":"005","text":"Ukininyooshea mkono wako kuniuwa, mimi sitakunyooshea mkono wangu kukuuwa. Hakika mimi namwogopa Mwenyezi Mungu, Mola wa walimwengu wote.","translator":"Ali Muhsin Al-Barwani"}],"metadata":{"itemsPerPage":7,"pages":18,"previousPage":"/sw/s005-3.json","nextPage":"/sw/s005-5.json"}}