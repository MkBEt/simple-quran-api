{"results":[{"aya":"001","id":2030,"locale":"sw","sura":"017","text":"SUBHANA, Ametakasika aliye mchukua mja wake usiku mmoja kutoka Msikiti Mtukufu mpaka Msikiti wa Mbali, ambao tumevibariki vilivyo uzunguka, ili tumuonyeshe baadhi ya Ishara zetu. Hakika Yeye ni Mwenye kusikia na Mwenye kuona.","translator":"Ali Muhsin Al-Barwani"},{"aya":"002","id":2031,"locale":"sw","sura":"017","text":"Na tukampa Musa Kitabu, na tukakifanya uwongofu kwa Wana wa Israili. (Tukawambia): Msiwe na mtegemewa ila Mimi!","translator":"Ali Muhsin Al-Barwani"},{"aya":"003","id":2032,"locale":"sw","sura":"017","text":"Enyi kizazi tuliyo wachukua pamoja na Nuhu! Hakika yeye alikuwa mja mwenye shukrani.","translator":"Ali Muhsin Al-Barwani"},{"aya":"004","id":2033,"locale":"sw","sura":"017","text":"Na tukawahukumia Wana wa Israili katika Kitabu kwamba: Hakika nyinyi mtafanya fisadi katika nchi mara mbili, na kwa yakini mtapanda kiburi, kiburi kikubwa.","translator":"Ali Muhsin Al-Barwani"},{"aya":"005","id":2034,"locale":"sw","sura":"017","text":"Basi itapo fika ahadi ya kwanza yake tutakupelekeeni waja wetu wa kali kwa vita. Watakuingilieni ndani ya majumba. Na hii ilikuwa ahadi iliyo timizwa.","translator":"Ali Muhsin Al-Barwani"},{"aya":"006","id":2035,"locale":"sw","sura":"017","text":"Kisha tukakurudishieni nguvu zenu dhidi yao, na tukakusaidieni kwa mali na wana, na tukakujaalieni mkawa wengi zaidi.","translator":"Ali Muhsin Al-Barwani"},{"aya":"007","id":2036,"locale":"sw","sura":"017","text":"Basi mkifanya wema, mnajifanyia wema nafsi zenu. Na mkifanya ubaya, mnajifanyia wenyewe. Na ikifika ahadi ya mwisho ili waziharibu nyuso zenu, na waingie Msikitini kama walivyo ingia mara ya kwanza, na waharibu kila walicho kiteka kwa uharibifu mkubwa.","translator":"Ali Muhsin Al-Barwani"}],"metadata":{"itemsPerPage":7,"pages":16,"nextPage":"/sw/s017-2.json"}}