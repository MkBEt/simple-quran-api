{"results":[{"aya":"085","id":2433,"locale":"sw","sura":"020","text":"(Mwenyezi Mungu) akasema: Sisi tumewatia mtihani watu wako baada yako, na Msamaria amewapoteza.","translator":"Ali Muhsin Al-Barwani"},{"aya":"086","id":2434,"locale":"sw","sura":"020","text":"Musa akarudi kwa watu wake kwa ghadhabu na kusikitika. Akasema: Enyi watu wangu! Kwani Mola wenu Mlezi hakukuahidini ahadi nzuri? Je, umekuwa muda mrefu kwenu au mmetaka ikushukieni ghadhabu ya Mola wenu Mlezi, ndio maana mkavunja miadi yangu?","translator":"Ali Muhsin Al-Barwani"},{"aya":"087","id":2435,"locale":"sw","sura":"020","text":"Wakasema: Sisi hatukuvunja miadi yako kwa khiari yetu, lakini tulibebeshwa mizigo ya mapambo ya watu, basi tukaitupa. Na hivyo ndivyo alivyo toa shauri Msamaria.","translator":"Ali Muhsin Al-Barwani"},{"aya":"088","id":2436,"locale":"sw","sura":"020","text":"Na akawaundia ndama, kiwiliwili chenye sauti. Na wakasema: Huyu ndiye mungu wenu, na mungu wa Musa, lakini alisahau.","translator":"Ali Muhsin Al-Barwani"},{"aya":"089","id":2437,"locale":"sw","sura":"020","text":"Je! Hawakuona kuwa hakuwarudishia neno, wala hakuweza kuwadhuru wala kuwafaa?","translator":"Ali Muhsin Al-Barwani"},{"aya":"090","id":2438,"locale":"sw","sura":"020","text":"Na hakika Harun alikwisha waambia kabla yake: Enyi watu wangu! Hakika nyinyi mmetiwa mtihanini tu kwa kitu hiki. Na kwa yakini Mola wenu Mlezi ni Arrahmani, Mwingi wa Rehema. Basi nifuateni mimi, na t'iini amri yangu!","translator":"Ali Muhsin Al-Barwani"},{"aya":"091","id":2439,"locale":"sw","sura":"020","text":"Wakasema: Hatutaacha kumuabudu mpaka Musa atapo rejea kwetu.","translator":"Ali Muhsin Al-Barwani"}],"metadata":{"itemsPerPage":7,"pages":20,"previousPage":"/sw/s020-12.json","nextPage":"/sw/s020-14.json"}}