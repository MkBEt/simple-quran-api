{"results":[{"aya":"120","id":413,"locale":"sw","sura":"003","text":"Ikikupateni kheri huwaudhi. Na ikikupateni shari wanafurahia. Na nyinyi mkisubiri na mkajizuilia, hila zao hazitakudhuruni kitu. Hakika Mwenyezi Mungu ni mwenye kuyazunguka yote wayatendayo.","translator":"Ali Muhsin Al-Barwani"},{"aya":"121","id":414,"locale":"sw","sura":"003","text":"Na pale ulipo toka asubuhi, ukaacha ahali zako uwapange Waumini kwenye vituo kwa ajili ya vita - na Mwenyezi Mungu anasikia na anajua.","translator":"Ali Muhsin Al-Barwani"},{"aya":"122","id":415,"locale":"sw","sura":"003","text":"Makundi mawili miongoni mwenu yakaingiwa na woga kuwa watashindwa - na hali Mwenyezi Mungu ndiye Mlinzi wao; na Waumini wamtegemee Mwenyezi Mungu tu.","translator":"Ali Muhsin Al-Barwani"},{"aya":"123","id":416,"locale":"sw","sura":"003","text":"Na Mwenyezi Mungu alikwisha kunusuruni katika Badri nanyi mlikuwa wanyonge. Basi mcheni Mwenyezi Mungu ili mpate kushukuru.","translator":"Ali Muhsin Al-Barwani"},{"aya":"124","id":417,"locale":"sw","sura":"003","text":"Ulipo waambia Waumini: Je, haitakutosheni ikiwa Mola wenu atakusaidieni kwa Malaika elfu tatu walio teremshwa?","translator":"Ali Muhsin Al-Barwani"},{"aya":"125","id":418,"locale":"sw","sura":"003","text":"Kwani! Ikiwa mtavumilia na mkamchamngu na hata maadui wakikutokeeni kwa ghafla, basi hapo Mola wenu Mlezi atakusaidieni kwa Malaika elfu tano wanao shambulia kwa nguvu.","translator":"Ali Muhsin Al-Barwani"},{"aya":"126","id":419,"locale":"sw","sura":"003","text":"Na Mwenyezi Mungu hakufanya haya ila kuwa ni bishara kwenu, na ili nyoyo zenu zipate kutua. Na msaada hautoki isipo kuwa kwa Mwenyezi Mungu, Aliye tukuka, Mwenye nguvu na Mwenye hikima.","translator":"Ali Muhsin Al-Barwani"}],"metadata":{"itemsPerPage":7,"pages":29,"previousPage":"/sw/s003-17.json","nextPage":"/sw/s003-19.json"}}