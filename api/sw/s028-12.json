{"results":[{"aya":"078","id":3330,"locale":"sw","sura":"028","text":"Akasema: Kwa hakika nimepewa haya kwa sababu ya ilimu niliyo nayo. Je! Hakujua kwamba Mwenyezi Mungu kesha waangamiza, katika vizazi vya walio kabla yake, watu walio kuwa wenye ngubvu zaidi kuliko yeye, na wenye makundi makubwa zaidi kuliko yake. Na wakosefu hawataulizwa khabari ya dhambi zao.","translator":"Ali Muhsin Al-Barwani"},{"aya":"079","id":3331,"locale":"sw","sura":"028","text":"Basi akawatokea watu wake katika pambo lake. Wakasema wale walio kuwa wanataka maisha ya duniani: Laiti tungeli kuwa tunayo kama aliyo pewa Qaruni! Hakika yeye ni mwenye bahati kubwa.","translator":"Ali Muhsin Al-Barwani"},{"aya":"080","id":3332,"locale":"sw","sura":"028","text":"Na wakasema wale walio pewa ilimu: Ole wenu! Malipo ya Mwenyezi Mungu ni bora kwa mwenye kuamini na akatenda mema. Wala hawatapewa hayo isipo kuwa wenye subira.","translator":"Ali Muhsin Al-Barwani"},{"aya":"081","id":3333,"locale":"sw","sura":"028","text":"Basi tukamdidimiza yeye na nyumba yake katika ardhi; wala halikuwepo kundi lolote la kumnusuru kwa Mwenyezi Mungu, wala hakuwa miongoni mwa wanao jitetea.","translator":"Ali Muhsin Al-Barwani"},{"aya":"082","id":3334,"locale":"sw","sura":"028","text":"Na wale walio tamani kuwa pahala pake jana, wakawa wanasema: Kumbe Mwenyezi Mungu humkunjulia riziki amtakaye katika waja wake, na humdhikisha amtakaye. Ingeli kuwa Mwenyezi Mungu hakutufanyia hisani angeli tudidimiza. Kumbe makafiri hawafanikiwi!","translator":"Ali Muhsin Al-Barwani"},{"aya":"083","id":3335,"locale":"sw","sura":"028","text":"Hayo ndiyo makaazi ya Akhera, tumewafanyia wale wasio taka kujitukuza duniani wala ufisadi. Na mwisho mwema ni wa wachamngu.","translator":"Ali Muhsin Al-Barwani"},{"aya":"084","id":3336,"locale":"sw","sura":"028","text":"Atakaye tenda wema atapata malipo bora kuliko huo wema alio utenda. Na atakaye tenda uovu, hawalipwi watendao uovu ila waliyo kuwa wakiyatenda.","translator":"Ali Muhsin Al-Barwani"}],"metadata":{"itemsPerPage":7,"pages":13,"previousPage":"/sw/s028-11.json","nextPage":"/sw/s028-13.json"}}