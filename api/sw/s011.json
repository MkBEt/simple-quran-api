{"results":[{"aya":"001","id":1474,"locale":"sw","sura":"011","text":"Alif Lam Ra. Hiki ni Kitabu ambacho Aya zake zimewekwa wazi, kisha zikapambanuliwa, kilicho toka kwa Mwenye Hikima na Mwenye Khabari,","translator":"Ali Muhsin Al-Barwani"},{"aya":"002","id":1475,"locale":"sw","sura":"011","text":"Ili msimuabudu isipo kuwa Allah, Mwenyezi Mungu. Hakika mimi kwenu ni mwonyaji na mbashiri nitokae kwake.","translator":"Ali Muhsin Al-Barwani"},{"aya":"003","id":1476,"locale":"sw","sura":"011","text":"Na ili mumwombe msamaha Mola wenu Mlezi, kisha mtubie kwake. Atakustarehesheni starehe nzuri mpaka muda maalumu. Na atampa kila mwenye fadhila, fadhila yake. Na ikiwa mtakengeuka basi mimi nakukhofieni adhabu ya hiyo Siku Kubwa.","translator":"Ali Muhsin Al-Barwani"},{"aya":"004","id":1477,"locale":"sw","sura":"011","text":"Marejeo yenu ni kwa Mwenyezi Mungu tu. Naye ni Muweza wa kila kitu.","translator":"Ali Muhsin Al-Barwani"},{"aya":"005","id":1478,"locale":"sw","sura":"011","text":"Hebu angalia! Ati wanafunika vilivyomo vifuani mwao ili wamfiche Mwenyezi Mungu! Jueni kuwa wanapo jigubika nguo zao Yeye anajua wanayo yaficha na wanayo yatangaza. Hakika Yeye ni Mjuzi wa yaliyomo vifuani.","translator":"Ali Muhsin Al-Barwani"},{"aya":"006","id":1479,"locale":"sw","sura":"011","text":"NA HAKUNA mnyama yoyote katika ardhi ila riziki yake iko kwa Mwenyezi Mungu. Naye anajua makao yake na mapitio yake. Yote yamo katika Kitabu chenye kubainisha.","translator":"Ali Muhsin Al-Barwani"},{"aya":"007","id":1480,"locale":"sw","sura":"011","text":"Na Yeye ndiye aliye ziumba mbingu na ardhi katika siku sita. Na Kiti chake cha Enzi kilikuwa juu ya maji, ili akufanyieni mtihani ajuulikane ni nani miongoni mwenu mzuri zaidi wa vitendo. Na wewe ukisema: Nyinyi hakika mtafufuliwa baada ya kufa; wale walio kufuru husema: Hayakuwa haya ila ni uchawi uliyo wazi.","translator":"Ali Muhsin Al-Barwani"}],"metadata":{"itemsPerPage":7,"pages":18,"nextPage":"/sw/s011-2.json"}}