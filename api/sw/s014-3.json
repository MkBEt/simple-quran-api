{"results":[{"aya":"015","id":1765,"locale":"sw","sura":"014","text":"Na wakaomba ushindi, na akashindwa kila jabari mkaidi,","translator":"Ali Muhsin Al-Barwani"},{"aya":"016","id":1766,"locale":"sw","sura":"014","text":"Ambaye nyuma yake ipo Jahannamu, na atanywishwa maji ya usaha.","translator":"Ali Muhsin Al-Barwani"},{"aya":"017","id":1767,"locale":"sw","sura":"014","text":"Awe anayagugumia, wala hawezi kuyameza. Na mauti yawe yanamjia kutoka kila upande, naye wala hafi. Na zaidi ya hayo ipo adhabu nyengine kali vile vile.","translator":"Ali Muhsin Al-Barwani"},{"aya":"018","id":1768,"locale":"sw","sura":"014","text":"Mfano wa walio mkufuru Mola wao Mlezi - vitendo vyao ni kama jivu linalo peperushwa kwa nguvu za upepo katika siku ya mdharba. Hawawezi kupata chochote katika waliyo yafanya. Huko ndiko kupotelea mbali!","translator":"Ali Muhsin Al-Barwani"},{"aya":"019","id":1769,"locale":"sw","sura":"014","text":"Huoni kuwa Mwenyezi Mungu ameziumba mbingu na ardhi kwa Haki? Akitaka atakuondoeni na alete viumbe wapya!","translator":"Ali Muhsin Al-Barwani"},{"aya":"020","id":1770,"locale":"sw","sura":"014","text":"Na hilo kwa Mwenyezi Mungu si jambo gumu.","translator":"Ali Muhsin Al-Barwani"},{"aya":"021","id":1771,"locale":"sw","sura":"014","text":"Na wote watahudhuria mbele ya Mwenyezi Mungu. Wanyonge watawaambia walio takabari: Sisi tulikuwa wafwasi wenu; basi hebu hamtuondolei kidogo hivi katika adhabu ya Mwenyezi Mungu? Watasema: Lau Mwenyezi Mungu angeli tuongoa basi hapana shaka nasi tungeli kuongoeni. Ni mamoja kwetu tukipapatika au tukisubiri; hatuna pa kukimbilia.","translator":"Ali Muhsin Al-Barwani"}],"metadata":{"itemsPerPage":7,"pages":8,"previousPage":"/sw/s014-2.json","nextPage":"/sw/s014-4.json"}}