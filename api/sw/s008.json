{"results":[{"aya":"001","id":1161,"locale":"sw","sura":"008","text":"Wanakuuliza juu ya Ngawira. Sema: Ngawira ni ya Mwenyezi Mungu na Mtume. Basi mcheni Mwenyezi Mungu na suluhisheni mambo baina yenu, na mt'iini Mwenyezi Mungu na Mtume wake ikiwa nyinyi ni Waumini.","translator":"Ali Muhsin Al-Barwani"},{"aya":"002","id":1162,"locale":"sw","sura":"008","text":"Hakika Waumini ni wale ambao anapo tajwa Mwenyezi Mungu nyoyo zao hujaa khofu, na wanapo somewa Aya zake huwazidisha Imani, na wakamtegemea Mola wao Mlezi.","translator":"Ali Muhsin Al-Barwani"},{"aya":"003","id":1163,"locale":"sw","sura":"008","text":"Hao ambao wanashika Sala na wanatoa katika yale tunayo waruzuku.","translator":"Ali Muhsin Al-Barwani"},{"aya":"004","id":1164,"locale":"sw","sura":"008","text":"Hao kweli ndio Waumini. Wao wana vyeo, na maghfira, na riziki bora, kwa Mola wao Mlezi.","translator":"Ali Muhsin Al-Barwani"},{"aya":"005","id":1165,"locale":"sw","sura":"008","text":"Kama Mola wako Mlezi alivyo kutoa nyumbani kwako kwa Haki, na hakika kundi moja la Waumini linachukia.","translator":"Ali Muhsin Al-Barwani"},{"aya":"006","id":1166,"locale":"sw","sura":"008","text":"Wanajadiliana nawe kwa jambo la Haki baada ya kwisha bainika, kama kwamba wanasukumwa kwenye mauti nao wanaona.","translator":"Ali Muhsin Al-Barwani"},{"aya":"007","id":1167,"locale":"sw","sura":"008","text":"Na Mwenyezi Mungu alipo kuahidini kuwa moja katika makundi mawili ni lenu. Nanyi mkapenda lisilo na nguvu ndio liwe lenu; na Mwenyezi Mungu anapenda ahakikishe Haki kwa maneno yake, na aikate mizizi ya makafiri.","translator":"Ali Muhsin Al-Barwani"}],"metadata":{"itemsPerPage":7,"pages":11,"nextPage":"/sw/s008-2.json"}}