{"results":[{"aya":"043","id":1516,"locale":"tg","sura":"011","text":"Гуфт: «Ман бар сари кӯҳе, ки маро аз об нигаҳ дорад, ҷо хоҳам гирифт». Гуфт: «Имрӯз ҳеҷ нигаҳдорандае аз фармони Худо нест, ғайри касеро, ки бар ӯ раҳм оварад». Ногаҳон мавҷ миёни он ду парда гашт ва ӯ аз ғарқ шудагон буд.","translator":"AbdolMohammad Ayati"},{"aya":"044","id":1517,"locale":"tg","sura":"011","text":"Ва гуфта шуд: «Эй замин, оби худ фурӯ бар ва эй осмон, бозист». Об фурӯ шуд ва кор ба поён омад ва киштӣ бар кӯҳи Ҷудӣ қарор гирифт ва нидо омад, ки лаънат бод бар мардуми ситамкора!","translator":"AbdolMohammad Ayati"},{"aya":"045","id":1518,"locale":"tg","sura":"011","text":"Нӯҳ Парвардигорашро нидо дод: «Эй Парвардигори ман, писарам аз хонадони ман буд ва ваъдаи Ту ҳақ аст ва нерӯмандтарини ҳукмкунандагон Ту Ҳастӣ!»","translator":"AbdolMohammad Ayati"},{"aya":"046","id":1519,"locale":"tg","sura":"011","text":"Гуфт: «Эй Нӯҳ, ӯ аз хонадони ту нест, ӯ амалест носолеҳ. Аз сари ноогоҳӣ аз Ман чизе махоҳ. Барҳазар медорам туро, ки аз мардуми нодон бошӣ».","translator":"AbdolMohammad Ayati"},{"aya":"047","id":1520,"locale":"tg","sura":"011","text":"Гуфт: «Эй Парвардигори ман, паноҳ мебарам ба Ту, агар аз сари ноогоҳӣ чизе бихоҳам ва агар маро набахшоӣ ва ба ман раҳмат наёварӣ, аз зиёнкардагон хоҳам буд».","translator":"AbdolMohammad Ayati"},{"aya":"048","id":1521,"locale":"tg","sura":"011","text":"Гуфта шуд: «Эй Нӯҳ ба саломат ва баракоте, ки бар туву онҳо, ки ҳамроҳи туанд, арзонӣ доштаем, фуруд ой. Ва умматҳое ҳастанд, ки онҳоро бархурдор месозем, он гоҳ дастхуши азоби дардовари Мо мешаванд».","translator":"AbdolMohammad Ayati"},{"aya":"049","id":1522,"locale":"tg","sura":"011","text":"Инҳо аз хабарҳои ғайб аст, ки бар ту ваҳй мекунем. Пеш аз ин на ту онҳоро медонистӣ ва на қавми ту. Пас сабр кун, зеро оқибати нек аз они парҳезгорон аст!","translator":"AbdolMohammad Ayati"}],"metadata":{"itemsPerPage":7,"pages":18,"previousPage":"/tg/s011-6.json","nextPage":"/tg/s011-8.json"}}