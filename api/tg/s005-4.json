{"results":[{"aya":"022","id":691,"locale":"tg","sura":"005","text":"Гуфтанд; «Эй Мӯсо, дар он ҷо мардуме пурзӯранд ва мо ба он сарзамин дарнаёем, то он гоҳ, ки он пурзӯрон берун шаванд. Агар онҳо аз он сарзамин берун шаванд, ба он дохил шавем».","translator":"AbdolMohammad Ayati"},{"aya":"023","id":692,"locale":"tg","sura":"005","text":"Ду мард аз онон, ки парҳезгорӣ пеша доштанд ва Худо неъматашон ато карда буд, гуфтанд: «Аз ин дарвоза бар онҳо дохил шавед. Ва чун ба шаҳр даромадед, шумо пирӯз хоҳед шуд, Ва бар Худо таваккал кунед, агар аз мӯъминон ҳастед!»","translator":"AbdolMohammad Ayati"},{"aya":"024","id":693,"locale":"tg","sura":"005","text":"Гуфтанд; «Эй Мӯсо, то вақте ки пурзӯрҳо дар он ҷоянд, ҳаргиз бад-он шаҳр дохил нахоҳем шуд. Мо ин ҷо менишинем, ту ва Парвардигорат бираведу ҷиҳод кунед».","translator":"AbdolMohammad Ayati"},{"aya":"025","id":694,"locale":"tg","sura":"005","text":"Гуфт: «Эй Парвардигори ман, ман танҳо молики нафси худ ва бародарам ҳастам. Миёни ман ва ин мардуми нофармон ҷудоӣ бияндоз».","translator":"AbdolMohammad Ayati"},{"aya":"026","id":695,"locale":"tg","sura":"005","text":"Худо гуфт: «Вуруд ба он сарзамин ба муддати чиҳил сол барояшон ҳаром шуд ва дар он биёбон саргардон хоҳанд монд. Пас барои ин нофармонон андӯҳгин мабош!»","translator":"AbdolMohammad Ayati"},{"aya":"027","id":696,"locale":"tg","sura":"005","text":"Ва достони ростини ду писари Одамро барояшон бихон, он гоҳ ки қурбоние карданд. Аз якешон пазируфта шуд ва аз дигаре пазируфта нашуд. Гуфт: «Туро мекушам». Гуфт; «Худо қурбонии парҳезгоронро мепазирад.","translator":"AbdolMohammad Ayati"},{"aya":"028","id":697,"locale":"tg","sura":"005","text":"Агар ту бар ман даст кушоӣ, ки маро бикушӣ, ман бар ту даст накушоям, ки туро бикушам. Ман аз Худо, ки Парвардигори ҷахониён аст, метарсам.","translator":"AbdolMohammad Ayati"}],"metadata":{"itemsPerPage":7,"pages":18,"previousPage":"/tg/s005-3.json","nextPage":"/tg/s005-5.json"}}