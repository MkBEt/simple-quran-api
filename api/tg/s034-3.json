{"results":[{"aya":"015","id":3621,"locale":"tg","sura":"034","text":"Мардуми Саборо дар масканҳояшон ибрате буд: ду бӯстон доштанд, яке аз ҷониби рост ва яке аз ҷониби чап. Аз он чӣ Парвардигоратон ба шумо рӯзӣ додааст, бихӯред ва шукри Ӯ ба ҷой оваред. Шаҳре хушу покиза ва Парвардигоре бахшоянда!","translator":"AbdolMohammad Ayati"},{"aya":"016","id":3622,"locale":"tg","sura":"034","text":"Рӯй гардонданд. Мо низ сели вайронгарро бар онҳо фиристодем ва ду бӯстонашонро ба ду бӯстон бадал кардем бо мевае талх ва шӯрагаз ва андаке сидр (номи дарахт).","translator":"AbdolMohammad Ayati"},{"aya":"017","id":3623,"locale":"tg","sura":"034","text":"Онҳоро, ки носипос буданд, инчунин ҷазо додем, Оё Мо ғайри носипосонро ҷазо мекунем?","translator":"AbdolMohammad Ayati"},{"aya":"018","id":3624,"locale":"tg","sura":"034","text":"Миёни онон ва қарияҳое (деҳаҳое), ки баракат дода будем, деҳаҳое ободон ва бар сари роҳ падид овардем. Ва манзилҳои баробар мӯъайян кардем. «Дар он роҳҳо боамну осоиштагӣ шабҳову рӯзҳо сафар кунед!»","translator":"AbdolMohammad Ayati"},{"aya":"019","id":3625,"locale":"tg","sura":"034","text":"Бар хештан ситам карданд ва гуфтанд: «Эй Парвардигори мо, манзилгоҳҳои моро аз ҳам, дур гардон!» Мо низ афсонаи рӯзгорашон гардонидем ва сахт парокандаашон сохтем ва дар ин ибратҳост барои сабркунандагони шукргузор!","translator":"AbdolMohammad Ayati"},{"aya":"020","id":3626,"locale":"tg","sura":"034","text":"Шайтон гумони худро дар бораи онҳо дуруст ёфт. Ва ғайри гурӯҳе аз мӯъминон дигарон аз ӯ пайравӣ карданд.","translator":"AbdolMohammad Ayati"},{"aya":"021","id":3627,"locale":"tg","sura":"034","text":"Ва шайтонро бар онон ғолибияте набуд, магар он ки мехостем маълум дорем, ки чӣ касоне ба қиёмат имон доранд ва чӣ касоне аз он дар шак ҳастанд. Ва Парвардигори ту нигаҳбони ҳар чизест!","translator":"AbdolMohammad Ayati"}],"metadata":{"itemsPerPage":7,"pages":8,"previousPage":"/tg/s034-2.json","nextPage":"/tg/s034-4.json"}}