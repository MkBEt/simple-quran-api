{"results":[{"aya":"022","id":3431,"locale":"tg","sura":"030","text":"Ва аз нишонаҳои қудрати Ӯст офариниши осмонҳову замин ва гуногунии забонҳову рангҳоятон. Дар ин ибратҳоест барои доноён.","translator":"AbdolMohammad Ayati"},{"aya":"023","id":3432,"locale":"tg","sura":"030","text":"Ва аз нишонаҳои қудрати Ӯ хобидани шумост дар шаб ва рӯз ба талаби рӯзӣ бархостани шумост. Дар ин ибратҳоест барои мардуме, ки мешунаванд.","translator":"AbdolMohammad Ayati"},{"aya":"024","id":3433,"locale":"tg","sura":"030","text":"Ва аз нишонаҳои қудрати Ӯст, ки барқро ба қасди биму умед ба шумо менамоёнад. Ва аз осмон борон мефиристад то замини мурдаро ба он зинда созад. Дар ин ибратҳоест барои касоне, ки ба ақл дармеёбанд.","translator":"AbdolMohammad Ayati"},{"aya":"025","id":3434,"locale":"tg","sura":"030","text":"Ва аз нишонаҳои қудрати Ӯст, ки осмону замин ба фармони Ӯ барпой истодаанд. Сипас вақте, ки шуморо аз замин фаро мехонад, шумо аз замин берун меоед.","translator":"AbdolMohammad Ayati"},{"aya":"026","id":3435,"locale":"tg","sura":"030","text":"Аз они Ӯст ҳар чӣ дар осмонҳову замин аст ва ҳама фармонбардори Ӯ ҳастанд.","translator":"AbdolMohammad Ayati"},{"aya":"027","id":3436,"locale":"tg","sura":"030","text":"Ӯст, ки мавҷудотро меофаринад, сипас онҳоро бозмегардонад. Ва ин кор бар Ӯ осонтар аст. Ӯрост сифати бартарӣ дар осмонҳову замин ва Ӯст ғолибу ҳаким!","translator":"AbdolMohammad Ayati"},{"aya":"028","id":3437,"locale":"tg","sura":"030","text":"Барои шумо аз худатон мисоле меоварад: магар бандагонатон дар он чӣ ба шумо рӯзӣ додаем, бо шумо шарик ҳастанд, то дар мол бо шумо баробар бошанд ва ҳамчунон ки шумо озодон аз якдигар метарсед, аз онҳо ҳам бимнок бошед? Оётро барои мардуме, кн ақл мекунанд, ин тавр тафсил медиҳем.","translator":"AbdolMohammad Ayati"}],"metadata":{"itemsPerPage":7,"pages":9,"previousPage":"/tg/s030-3.json","nextPage":"/tg/s030-5.json"}}