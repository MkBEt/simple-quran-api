{"results":[{"aya":"022","id":976,"locale":"tg","sura":"007","text":"Ва он дуро фиребнд ва ба пастӣ андохт. Чун аз он дарахт хӯрданд, шармгоҳҳояшон ошкор шуд ва ба пӯшидани худ бо баргҳои биҳишт сар карданд. Парпардигорашон нидо кард: «Оё шуморо аз он дарахт манъ накарда будам ва нагуфта будам, ки шайтон ба ошкоро душмани шумост?»","translator":"AbdolMohammad Ayati"},{"aya":"023","id":977,"locale":"tg","sura":"007","text":"Гуфтанд: «Эй Парвардигори мо, ба худ ситам кардем ва агар моро набахшӣ ва бар мо раҳмат накунӣ, аз зиёндидагон хоҳем буд».","translator":"AbdolMohammad Ayati"},{"aya":"024","id":978,"locale":"tg","sura":"007","text":"Гуфт: «Поён равед, баъзе душмани баъзе дигар ва то рӯзи қиёмат замин қароргоҳ ва ҷои манфиати шумо хоҳад буд».","translator":"AbdolMohammad Ayati"},{"aya":"025","id":979,"locale":"tg","sura":"007","text":"Гуфт: «Дар он ҷо зиндагӣ хоҳед кард ва дар он ҷо хоҳед мурд ва аз он берун оварда шавед».","translator":"AbdolMohammad Ayati"},{"aya":"026","id":980,"locale":"tg","sura":"007","text":"Эй фарзандони Одам, барои шумо ҷомае фиристодем то шармгоҳатонро бипушад ва низ ҷомаи зинат. Ва ҷомаи парҳезгорӣ аз хар ҷомае беҳтар аст. Ва ин яке аз оёти Худост, бошад, ки панд гиранд.","translator":"AbdolMohammad Ayati"},{"aya":"027","id":981,"locale":"tg","sura":"007","text":"Эй фарзандони Одам, шайтон шуморо нафиребад, ҳамчунон, ки падару модаратонро аз биҳишт берун ронд, либос аз танашон канд, то шармгоҳашонро ба онҳо бинамоёнад. Ӯ ва қабилааш аз ҷое, ки онҳоро намебинед, шуморо мебинанд. Мо шайтонҳоро дӯстони касоне қарор додем, ки имон намеоваранд.","translator":"AbdolMohammad Ayati"},{"aya":"028","id":982,"locale":"tg","sura":"007","text":"Чун кори зиште кунанд, гӯянд: «Падарони худро низ чунин ёфтаем ва Худо моро ба он фармон додааст». Бигӯ: «Худо ба зишткорӣ фармон намедиҳад. Чаро дар бораи Худо чизҳое мегӯед, ки намедонед?»","translator":"AbdolMohammad Ayati"}],"metadata":{"itemsPerPage":7,"pages":30,"previousPage":"/tg/s007-3.json","nextPage":"/tg/s007-5.json"}}