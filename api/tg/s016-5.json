{"results":[{"aya":"029","id":1930,"locale":"tg","sura":"016","text":"Аз дарҳои ҷаҳаннам дохил шавед ва то абад дар он ҷо бимонед. Бад ҷойгоҳест ҷойгоҳи гарданкашон!","translator":"AbdolMohammad Ayati"},{"aya":"030","id":1931,"locale":"tg","sura":"016","text":"Аз парҳезгорон пурсанд: «Парвардигори шумо чӣ чиз нозил кардааст?» Гӯянд: «Беҳтаринро». Ба онон, ки дар ин дунё некӣ кунанд, некӣ музд диҳанд ва диёри охират некӯтар аз он аст ва ҷойгоҳи парҳезгорон чӣ ҷойгоҳи хубест!","translator":"AbdolMohammad Ayati"},{"aya":"031","id":1932,"locale":"tg","sura":"016","text":"Ба биҳиштҳои ҷовидон дохил мешаванд. Дар он ҷӯйҳо равон аст. Ҳар чӣ бихоҳанд, барояшон муҳайёст. Худо парҳезгоронро инчунин мукофот медиҳад,","translator":"AbdolMohammad Ayati"},{"aya":"032","id":1933,"locale":"tg","sura":"016","text":"онҳое, ки чун фариштагонашон поксират бимиронанд, мегӯянд: «Салом бар шумо! Ба мукофоти корҳое, ки мекардаед, ба биҳишт дароед».","translator":"AbdolMohammad Ayati"},{"aya":"033","id":1934,"locale":"tg","sura":"016","text":"Оё чашм ба роҳанд, ки фариштагон наздашон биёянд, ё фармони Парвардигорат фаро расад? Гурӯҳе низ, ки пеш аз онҳо буданд, чунин мекарданд ва Худо ба онҳо ситам накард, балки онҳо худ ба худ ситам мекарданд.","translator":"AbdolMohammad Ayati"},{"aya":"034","id":1935,"locale":"tg","sura":"016","text":"Ба ҷазои кирдори бадашон расиданд ва ҳамон чизҳое, ки ба масхара мегирифтанд, бар сарашон омад.","translator":"AbdolMohammad Ayati"},{"aya":"035","id":1936,"locale":"tg","sura":"016","text":"Мушрикон гуфтанд: «Агар Худо мехост, мову падаронамон ҳеҷ чиз ҷуз Ӯро намепарастидем ва он чиро ҳаром кардаем, ҳаром намекардем». Мардуме ҳам, ки пеш аз онҳо буданд, чунин мегуфтанд. Оё паёмбаронро ҷуз таблиғи ошкоро вазифаи дигарест?","translator":"AbdolMohammad Ayati"}],"metadata":{"itemsPerPage":7,"pages":19,"previousPage":"/tg/s016-4.json","nextPage":"/tg/s016-6.json"}}