{"results":[{"aya":"113","id":406,"locale":"tg","sura":"003","text":"Аҳли китоб ҳама яксон нестанд. Гурӯҳе ба тоъати Худо истодаанд ва оёти Худоро дар дили шаб тиловат мекунанд ва саҷда ба ҷой меоваранд.","translator":"AbdolMohammad Ayati"},{"aya":"114","id":407,"locale":"tg","sura":"003","text":"Ва ба Худо ва рӯзи қиёмат имон доранд ва амр ба маъруф ва наҳй аз мункар мекунанд ва дар корҳои нек шитоб меварзанд ва аз ҷумлаи солеҳонанд.","translator":"AbdolMohammad Ayati"},{"aya":"115","id":408,"locale":"tg","sura":"003","text":"Ва ҳар кори нек, ки кунанд, ношукрӣ карда нашавад, зеро Худо ба парҳезгорон огоҳ аст!","translator":"AbdolMohammad Ayati"},{"aya":"116","id":409,"locale":"tg","sura":"003","text":"Кофиронро амволу авлодашон ҳеҷ аз азоби Худо нараҳонад ва онон аҳли оташанд, ҷовидона дар ҷаҳаннам бошанд!","translator":"AbdolMohammad Ayati"},{"aya":"117","id":410,"locale":"tg","sura":"003","text":"Он чӣ инҳо дар ин ҷаҳон хайр мекунанд, ҳамонанди он аст, ки тундбоде сард бар киштзори қавме бар хеш ситам карда бивазад ва он киштаро нобуд созад. Худо бар онҳо ситам раво надошт. Онон худ бар худ ситам карданд.","translator":"AbdolMohammad Ayati"},{"aya":"118","id":411,"locale":"tg","sura":"003","text":"Эй касоне, ки имон овардаед, дӯсти ҳамрозе ғайр аз ҳамдинони худ магиред, ки дигарон аз ҳеҷ фасоде дар хаққи шумо кӯтоҳӣ намекунанд ва хостори ранҷу машаққати шумоянд. Ва душманӣ аз гуфторашон ошкор аст ва он кина, ки дар дил доранд, бештар аст аз он чӣ ба забон меоваранд. Оётро бароятон ошкор сохтем, агар ба ақл дарёбед!","translator":"AbdolMohammad Ayati"},{"aya":"119","id":412,"locale":"tg","sura":"003","text":"Огоҳ бошед, ки шумо ононро дӯст медоред ва ҳол он ки онҳо шуморо дӯст надоранд. Шумо ба ҳамаи ин китоб имон овардаед. Чун шуморо бубинанд, гӯянд: «Мо ҳам имон овардаем». Ва чун хилват кунанд, аз ғояти кинае, ки ба Шумо доранд, сарангушти худ ба дандон газанд. Бигӯ: «Дар кинаи хеш бимиред! Албатта Худо ба он чӣ дар дилҳост, огоҳ аст».","translator":"AbdolMohammad Ayati"}],"metadata":{"itemsPerPage":7,"pages":29,"previousPage":"/tg/s003-16.json","nextPage":"/tg/s003-18.json"}}