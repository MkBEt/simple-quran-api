{"results":[{"aya":"001","id":5200,"locale":"tg","sura":"064","text":"Худоро тасбеҳ мегӯянд ҳар чӣ дар осмонҳову ҳар чӣ дар замин аст. Фармонравоӣ аз они Ӯст ва шукр сазовори Ӯст ва Ӯ бар ҳар чизе тавоност!","translator":"AbdolMohammad Ayati"},{"aya":"002","id":5201,"locale":"tg","sura":"064","text":"Ӯст, ки шуморо биёфарид. Баъзе аз шумо кофир ва баъзе мӯъминанд. Ва корҳое, ки мекунед, мебинад!","translator":"AbdolMohammad Ayati"},{"aya":"003","id":5202,"locale":"tg","sura":"064","text":"Осмонҳову заминро ба ҳақ биёфарид ва шуморо сурат баст ва некӯ сурат баст. Ва бозгашти ҳама ба сӯи Ӯст!","translator":"AbdolMohammad Ayati"},{"aya":"004","id":5203,"locale":"tg","sura":"064","text":"Ҳар чиро дар осмонҳову замин аст, медонад ва ба он чӣ пинҳон медоред, ё ошкор месозед, огоҳ аст. Ва Худо ба ҳар чӣ дар дилҳо мегузарад, доно аст!","translator":"AbdolMohammad Ayati"},{"aya":"005","id":5204,"locale":"tg","sura":"064","text":"Оё шуморо хабари касоне, ки аз ин пеш кофир шуда буданд, нарасидааст? Уқубати амалашонро чашиданд ва онҳорост азобе дардовар.","translator":"AbdolMohammad Ayati"},{"aya":"006","id":5205,"locale":"tg","sura":"064","text":"Ин ба ҷазои он буд, ки паёмбаронашон бо далелҳои равшан бар онон фиристода шуданд, Ва онҳо гуфтанд: «Оё одамиён моро ҳидоят мекунанд?» Пас кофир шуданд ва рӯйгардон гаштанд ва Худо беҳоҷат асту тавонгар ва сазовори ситоиш аст.","translator":"AbdolMohammad Ayati"},{"aya":"007","id":5206,"locale":"tg","sura":"064","text":"Кофирон пиндоштанд, ки онҳоро зинда намекунанд. Бигӯ: «Оре, ба Парвардигорам савганд, ки шуморо зинда мекунанд, то ба корҳое, ки кардаед, огоҳ, созанд. Ва ин бар Худо осон аст».","translator":"AbdolMohammad Ayati"}],"metadata":{"itemsPerPage":7,"pages":3,"nextPage":"/tg/s064-2.json"}}