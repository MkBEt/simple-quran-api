{"results":[{"aya":"190","id":1144,"locale":"tg","sura":"007","text":"Чун Худо он дуро фарзанде солеҳ дод, барои Ӯ дар он чӣ ба онҳо ато карда буд, шариконе қоил шуданд, ҳол он ки Худо аз ҳар чӣ бо Ӯ шарик месозанд, болотар аст.","translator":"AbdolMohammad Ayati"},{"aya":"191","id":1145,"locale":"tg","sura":"007","text":"Оё шарики Худо месозанд чизҳоеро, ки наметавонанд ҳеҷ чиз биёфаринанд ва худ махлуқ ҳастанд?","translator":"AbdolMohammad Ayati"},{"aya":"192","id":1146,"locale":"tg","sura":"007","text":"На метавонанд ёрияшон кунанд ва на метавонанд ба ёрии худ бархезанд.","translator":"AbdolMohammad Ayati"},{"aya":"193","id":1147,"locale":"tg","sura":"007","text":"Агар онҳоро ба роҳи ҳидоят бихонӣ, ба шумо пайравӣ нахоҳанд кард. Бароятон яксон аст, чӣ даъваташон кунед ва чӣ хомуш бошед.","translator":"AbdolMohammad Ayati"},{"aya":"194","id":1148,"locale":"tg","sura":"007","text":"Онҳое, ки ҷуз Оллоҳ ба худоӣ мехонед, бандагоне чун шумоянд. Агар рост мегӯед, онҳоро бихонед, бояд шуморо иҷобат кунанд!","translator":"AbdolMohammad Ayati"},{"aya":"195","id":1149,"locale":"tg","sura":"007","text":"Оё онҳоро поҳое ҳаст, ки бо он роҳ бираванд ё онҳоро дастҳое ҳаст, ки бо он ҳамла кунанд ё чашмҳое ҳаст, ки бо он бубинанд ё гушҳое ҳаст, ки бо он бишнаванд? Бигӯ: «Шариконатро бихонед ва бар зидди ман тадбир кунед ва маро мӯҳлат надиҳед.","translator":"AbdolMohammad Ayati"},{"aya":"196","id":1150,"locale":"tg","sura":"007","text":"Ёвари ман Оллоҳ аст, ки ин китобро нозил карда ва Ӯ дӯсти шоистагон аст.","translator":"AbdolMohammad Ayati"}],"metadata":{"itemsPerPage":7,"pages":30,"previousPage":"/tg/s007-27.json","nextPage":"/tg/s007-29.json"}}