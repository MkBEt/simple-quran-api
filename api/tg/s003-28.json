{"results":[{"aya":"190","id":483,"locale":"tg","sura":"003","text":"Албатта дар офариниши осмонҳову замин ва омадушуди шабу рӯз хирадмандонро ибратҳост,","translator":"AbdolMohammad Ayati"},{"aya":"191","id":484,"locale":"tg","sura":"003","text":"онҳо, ки Худоро истодаву нишаста ва ба паҳлӯ хуфта ёд мекунанд ва дар офариниши осмонҳову замин меандешанд: «Эй Парвардигори мо, ин ҷаҳонро ба бехуда наёфаридаӣ, ту покӣ, моро аз азоби оташ боздор!","translator":"AbdolMohammad Ayati"},{"aya":"192","id":485,"locale":"tg","sura":"003","text":"Эй Парвардигори мо, ҳар касро, ки ба оташ дарорӣ, расвояш кардаӣ ва золимонро ҳеҷ ёваре нест!","translator":"AbdolMohammad Ayati"},{"aya":"193","id":486,"locale":"tg","sura":"003","text":"Эй Парвардигори мо, шунидем, ки нидокунандае ба имон фаро мехонд, ки ба Парвардигоратон имон биёваред! Ва мо имон овардем. Пас, эй Парвардигори мо, гуноҳони моро биёмурз ва бадиҳои моро аз мо дур кун ва моро бо некон бимирон!","translator":"AbdolMohammad Ayati"},{"aya":"194","id":487,"locale":"tg","sura":"003","text":"Эй Парвардигори мо, ато кун ба мо он чиро, ки ба забони паёмбаронат ба мо ваъда додаӣ ва моро дар рӯзи қиёмат расво макун, ки Ту ваъдаи хеш хилоф намекунӣ».","translator":"AbdolMohammad Ayati"},{"aya":"195","id":488,"locale":"tg","sura":"003","text":"Парвардигорашон дуояшонро иҷобат фармуд, ки Ман кори ҳеҷ коргузореро аз шумо, чӣ зан ва чӣ мард — ҳама аз якдигаред — ночиз намесоеам. Пас гуноҳони касонеро, ки муҳоҷират кардаанд ва аз хонаҳояшон ронда шудаанд ва дар роҳи Ман озор дидаанд ва ҷангидаанд ва кушта шудаанд, мағфират мекунам ва ононро дар биҳиштҳое, ки дар он наҳрҳо ҷорист, дохил мекунам. Ин мукофот аз ҷониби Худо ва подоши некӣ назди Худост.","translator":"AbdolMohammad Ayati"},{"aya":"196","id":489,"locale":"tg","sura":"003","text":"Омадурафти кофирон дар шаҳрҳо туро нафиребад!","translator":"AbdolMohammad Ayati"}],"metadata":{"itemsPerPage":7,"pages":29,"previousPage":"/tg/s003-27.json","nextPage":"/tg/s003-29.json"}}