{"results":[{"aya":"022","id":2813,"locale":"tg","sura":"024","text":"Тавонгарон ва онон, ки кушоише дар кори онҳост, набояд савганд бихӯранд, ки ба хешовандону мискинон ва муҳоҷирон дар роҳи Худо чизе надиҳанд. Бояд бибахшанду бибахшоянд. Оё намехоҳед, ки Худо шуморо бибахшояд? Ва Худост бахшояндаи меҳрубон.","translator":"AbdolMohammad Ayati"},{"aya":"023","id":2814,"locale":"tg","sura":"024","text":"Касоне, ки бар занони покдоман ва бехабар аз зино ва мӯъмин тӯҳмати зино мезананд, дар дунёву охират лаънат шудаанд ва барояшон азобест бузург","translator":"AbdolMohammad Ayati"},{"aya":"024","id":2815,"locale":"tg","sura":"024","text":"рӯзе, ки забонашон ва дастҳояшону пойҳояшон бар зиддашон бар корҳое, ки мекардаанд, шоҳидӣ диҳанд.","translator":"AbdolMohammad Ayati"},{"aya":"025","id":2816,"locale":"tg","sura":"024","text":"Он рӯз, ки Худо ҷазояшонро ба тамомӣ бидиҳад ва бидонанд, ки Худо ҳақиқати ошкор аст.","translator":"AbdolMohammad Ayati"},{"aya":"026","id":2817,"locale":"tg","sura":"024","text":"Занони нопок барои мардони нопок ва мардони нопок барои занони нопок ва занони пок барои мардони пок ва мардони пок барои занони пок. Онҳо аз он чӣ дар бораашон мегӯянд, поканд. Бахшоишу ризқи некӯ барои онҳост!","translator":"AbdolMohammad Ayati"},{"aya":"027","id":2818,"locale":"tg","sura":"024","text":"Эй касоне, ки имон овардаед, ба хонае ғайр аз хонаи худ бе он, ки иҷозат талабида ва бар сокинонаш салом карда бошед, надароед. Ин барои шумо беҳтар аст, бошад, ки панд гиред!","translator":"AbdolMohammad Ayati"},{"aya":"028","id":2819,"locale":"tg","sura":"024","text":"Ва агар дар хона касеро наёфтед, дохил нашавед то шуморо рухсат диҳанд. Ва агар гӯянд: «Бозгардед», бозгардед, ин бароятон покизатар аст. Ва Худо ба ҳар коре, ки мекунед, огоҳ аст.","translator":"AbdolMohammad Ayati"}],"metadata":{"itemsPerPage":7,"pages":10,"previousPage":"/tg/s024-3.json","nextPage":"/tg/s024-5.json"}}