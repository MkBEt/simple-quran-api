{"results":[{"aya":"001","id":1708,"locale":"tg","sura":"013","text":"Алиф, лом, мим, ро. Инҳо оёти ин китоб аст ва он чӣ аз Парвардигорат бар ту нозил шудааст, ҳақ аст, вале бештари мардум имон намеоваранд,","translator":"AbdolMohammad Ayati"},{"aya":"002","id":1709,"locale":"tg","sura":"013","text":"Оллоҳ — ҳамон Худовандест, ки осмонҳоро бе ҳеҷ сутуне, ки онро бубинед, барафрошт. Сипас ба арш пардохт ва офтобу моҳро, ки ҳар як то замоне муайян дар сайранд, ром кард. Корҳоро мегардонад ва оётро баён мекунад, бошад, ки ба дидори Парвардигоратон яқин кунед!","translator":"AbdolMohammad Ayati"},{"aya":"003","id":1710,"locale":"tg","sura":"013","text":"Ӯст, ки заминро бигустурд ва дар он кӯҳхову рудҳо қарор дод ва аз ҳар мева ҷуфт-ҷуфт падид овард ва шабро дар рӯз мепӯшонад. Дар инҳо ибратҳост барои мардуме, ки меандешанд!","translator":"AbdolMohammad Ayati"},{"aya":"004","id":1711,"locale":"tg","sura":"013","text":"Ва бар рӯи замин қитъаҳоест дар канори якдигар ва боғҳои ангуру кнштзорҳо ва нахлҳое, ки дутана аз як реша руста аст ё яктана аз як реша ва ҳама ба як об сероб мешаванд ва дар самара баъзеро дар баъзе дигар бартарӣ ниҳодаем. Албатта дар инҳо барои хирадмандон ибратҳост!","translator":"AbdolMohammad Ayati"},{"aya":"005","id":1712,"locale":"tg","sura":"013","text":"Агар ту дар ҳайрат меоӣ, тааҷҷуб дар сухани онҳо аст, ки оё он ҳангом, ки хок шавем, аз нав моро биёфаринад? Инҳо ба Парвардигорашон имон надоранд, бар гарданҳошон тавқҳо бошад ва аҳли ҷаҳаннаманд ва дар он ҷовидонаанд.","translator":"AbdolMohammad Ayati"},{"aya":"006","id":1713,"locale":"tg","sura":"013","text":"Ба шитоб аз ту пеш аз хайру бахшоиш азоб металабанд. Пеш аз онҳо азобҳое будааст ва Парвардигори ту мардумро, бо он ки ситам кардаанд, мебахшад ва низ Парвардигори ту ба сахтӣ уқубат мекунад.","translator":"AbdolMohammad Ayati"},{"aya":"007","id":1714,"locale":"tg","sura":"013","text":"Кофирон мегӯянд: «Чаро аз ҷониби Парвардигораш муъҷизае бар ӯ нозил намешавад?» Ҷуз ин нест, ки ту бимдиҳандае ҳастӣ ва ҳар қавмеро роҳнамоест!","translator":"AbdolMohammad Ayati"}],"metadata":{"itemsPerPage":7,"pages":7,"nextPage":"/tg/s013-2.json"}}