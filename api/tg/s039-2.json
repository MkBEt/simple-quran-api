{"results":[{"aya":"008","id":4066,"locale":"tg","sura":"039","text":"Чун ба одамӣ дарду ранҷе бирасад, ба Парвардигораш рӯй меоварад ва Ӯро мехонад. Он гоҳ чун ба ӯ неъмате бахшад, ҳамаи он дуъоҳоро, ки пеш аз ин карда буд, аз ёд мебарад ва барои Худо ҳамтоёне қарор медиҳад, то мардумро аз тариқи Ӯ гумроҳ кунанд. Бигӯ: «Андаке аз куфрат баҳраманд шав, ки ту аз дӯзахиён хоҳӣ буд!»","translator":"AbdolMohammad Ayati"},{"aya":"009","id":4067,"locale":"tg","sura":"039","text":"Оё он кас, ки дар ҳамаи соъати шаб ба ибодат пардохта ё дар суҷуд аст ё дар қиём ва аз охират бимнок аст ва ба раҳмати Парвардигораш умедвор аст, бо он ки чунин нест, яксон аст? Бигӯ: «Оё онҳое, ки медонанд бо онҳое, ки намедонанд, баробаранд?» Танҳо хирадмандон панд мегиранд.","translator":"AbdolMohammad Ayati"},{"aya":"010","id":4068,"locale":"tg","sura":"039","text":"Бигӯ: «Эй бандагони Ман, ки имон овардаед, аз Парвардигоратон битарсед. Барои онон, ки дар ҳаёти инҷаҳонӣ некӣ кардаанд, подоши (ҷазои) нек аст. Ва замини Худо паҳновар аст. Музди собирон беҳисобу комил адо мешавад!»","translator":"AbdolMohammad Ayati"},{"aya":"011","id":4069,"locale":"tg","sura":"039","text":"Бигӯ: «Ман амр шудаам, ки Худоро бипарастам ва барои Ӯ дар дин ихлос кунам.","translator":"AbdolMohammad Ayati"},{"aya":"012","id":4070,"locale":"tg","sura":"039","text":"Ва маро фармудаанд, ки нахустини мусалмонон бошам».","translator":"AbdolMohammad Ayati"},{"aya":"013","id":4071,"locale":"tg","sura":"039","text":"Бигӯ: «Агар Парвардигорамро нофармонӣ кунам, аз азоби он рӯзи бузург метарсам».","translator":"AbdolMohammad Ayati"},{"aya":"014","id":4072,"locale":"tg","sura":"039","text":"Бигӯ: «Худоро мепарастам ва барои Ӯ дар дини худ ихлос меварзам.","translator":"AbdolMohammad Ayati"}],"metadata":{"itemsPerPage":7,"pages":11,"previousPage":"/tg/s039.json","nextPage":"/tg/s039-3.json"}}