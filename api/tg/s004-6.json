{"results":[{"aya":"036","id":529,"locale":"tg","sura":"004","text":"Худоро бипарастед ва ҳеҷ чиз шарики Ӯ масозед ва ба падару модар ва хешовандону ятимон ва бенавоёну ҳамсояи хешованд ва ҳамсояи бегона ва ёри мусоҳибу мусофири раҳгузар ва бандагони худ некӣ кунед. Албатта Худо мутакаббирону фахрфурӯшонро дӯст надорад,","translator":"AbdolMohammad Ayati"},{"aya":"037","id":530,"locale":"tg","sura":"004","text":"онон, ки бахилӣ мекунанд ва мардумро ба бухл мефармоянд ва молеро, ки Худо ба онҳо додааст, пинҳон мекунанд. Ва мо барои кофирон азобе хоркунанда муҳайё сохтаем.","translator":"AbdolMohammad Ayati"},{"aya":"038","id":531,"locale":"tg","sura":"004","text":"Ва низ касонеро, ки амволи хеш барои худнамоӣ харҷ мекунанд ва ба Худову рӯзи қиёмат имон намеоваранд. Ва ҳар кӣ шайтон қарини ӯ бошад, қарине бад дорад!","translator":"AbdolMohammad Ayati"},{"aya":"039","id":532,"locale":"tg","sura":"004","text":"Чӣ зиён дорадашон, агар ба Худову рӯзи қиёмат имон оваранд ва аз он чӣ Худо ба онҳо рӯзӣ додааст, эҳсон кунанд? Худо ба корашон доност!","translator":"AbdolMohammad Ayati"},{"aya":"040","id":533,"locale":"tg","sura":"004","text":"Худо заррае ҳам ситам намекунад. Агар некие бошад, онро ду баробар мекунад ва аз ҷониби худ музде бузург медиҳад.","translator":"AbdolMohammad Ayati"},{"aya":"041","id":534,"locale":"tg","sura":"004","text":"Чӣ гуна хоҳад буд он рӯз, ки аз ҳар уммате гувоҳе биёварем ва туро бар ин уммат ба гувоҳӣ биёварем?","translator":"AbdolMohammad Ayati"},{"aya":"042","id":535,"locale":"tg","sura":"004","text":"Дар он рӯз кофирон ва онон, ки бар расул фармон набурданд, орзӯ кунанд, ки бо хоки замин яксон мебуданд. Ва ҳеҷ суханеро аз Худо пинҳон натавонанд кард!","translator":"AbdolMohammad Ayati"}],"metadata":{"itemsPerPage":7,"pages":26,"previousPage":"/tg/s004-5.json","nextPage":"/tg/s004-7.json"}}