{"results":[{"aya":"127","id":620,"locale":"tg","sura":"004","text":"Аз ту дар бораи занон фатво мехоҳанд, бигӯ: «Худо дар бораи онон ба он чӣ дар ин китоб бар шумо хонда мешавад, фатво додааст. Ин фатво дар боби онҳо ва занони падармурдаест, ки хаққи муқаррарашонро намепардозед ва мехоҳед онҳоро ба никоҳи худ дароваред ва низ дар боби кӯдакони нотавон аст. Ва бояд, ки дар бораи ятимон ба адолат рафтор кунед ва ҳар кори неке, ки анҷом медиҳед, Худо ба он огоҳ аст.","translator":"AbdolMohammad Ayati"},{"aya":"128","id":621,"locale":"tg","sura":"004","text":"Агар зане дарёфт, ки шавҳараш бо ӯ бемеҳр ва аз ӯ безор шудааст, боке нест, ки ҳар ду дар миёни худ тарҳи оштӣ афкананд, ки оштӣ беҳтар аст. Ва бахиливу мумсиқӣ бар нафсҳои мардум ғалаба дорад. Ва агар некӣ ва парҳезгорӣ кунед, Худо ба ҳар чӣ мекунед, огоҳ аст!","translator":"AbdolMohammad Ayati"},{"aya":"129","id":622,"locale":"tg","sura":"004","text":"Ҳарчанд бикушед, ҳаргиз натавонед, ки дар миёни занон ба адолат рафтор кунед. Лекин якбора ба сӯи яке майл накунед то дигареро саргашта раҳо карда бошед. Агар аз дари оштӣ дароед ва парҳезгорӣ кунед, Худо омурзанда ва меҳрубон аст!","translator":"AbdolMohammad Ayati"},{"aya":"130","id":623,"locale":"tg","sura":"004","text":"Ва агар он ду аз якдигар ҷудо шаванд. Худо ҳар дуро ба камоли фазли хеш бениёз созад, ки Худо кушоишдиҳанда ва ҳаким аст!","translator":"AbdolMohammad Ayati"},{"aya":"131","id":624,"locale":"tg","sura":"004","text":"Аз они Худост он чӣ дар осмонҳо ва замин аст. Ва албатта аҳли китобро, ки пеш аз шумо буданд ва низ шуморо супориш кардем, ки аз Худо битарсед, агар ҳам куфр варзед, боз ҳам он чӣ дар осмонҳо ва он чӣ дар замин аст, аз они Худост ва Ӯст бениёз ва лоиқи ситоиш!","translator":"AbdolMohammad Ayati"},{"aya":"132","id":625,"locale":"tg","sura":"004","text":"Ва аз они Худост он чӣ дар осмонҳо ва замин аст ва Худо корсозиро кофист!","translator":"AbdolMohammad Ayati"},{"aya":"133","id":626,"locale":"tg","sura":"004","text":"Эй мардум, агар Ӯ бихоҳад, ҳамаи шуморо аз миён мебарад ва мардуме дигарро меоварад, ки Худо бар ин кор қодир аст!","translator":"AbdolMohammad Ayati"}],"metadata":{"itemsPerPage":7,"pages":26,"previousPage":"/tg/s004-18.json","nextPage":"/tg/s004-20.json"}}