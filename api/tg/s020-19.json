{"results":[{"aya":"127","id":2475,"locale":"tg","sura":"020","text":"Инчунин исрофкорон ва касонеро, ки ба оётӣ Парвардигорашон имон намеоваранд, ҷазо медиҳем. Албатта азоби охират сахттару пойдортар аст!","translator":"AbdolMohammad Ayati"},{"aya":"128","id":2476,"locale":"tg","sura":"020","text":"Оё он ҳама мардуме, ки пеш аз ин дар масокини инҳо роҳ мерафтанд ва Мо ҳамаро ҳалок кардем, сабаби ҳидояти инҳо нашудаанд? Инҳо нишонаҳоест барои хирадмандон!","translator":"AbdolMohammad Ayati"},{"aya":"129","id":2477,"locale":"tg","sura":"020","text":"Агар на сухане буд, ки Парвардигорат пеш аз ин гуфта ва замонро муъайян карда буд, азобашон дар ин ҷаҳон ҳатмӣ мебуд.","translator":"AbdolMohammad Ayati"},{"aya":"130","id":2478,"locale":"tg","sura":"020","text":"Барои он чӣ мегӯянд, бо сабр бош ва Парвардигоратро пеш аз тулӯъи хуршед ва пеш аз ғуруби он ба покӣ ва ҳамд ёд кун. Ва дар соъати шаб ва аввалу охири рӯз тасбеҳ гӯй. Шояд хушнуд гардӣ.","translator":"AbdolMohammad Ayati"},{"aya":"131","id":2479,"locale":"tg","sura":"020","text":"Агар занону мардоне аз онҳоро аз як зиндагии хуш баҳраманд сохтаем, ту ба онҳо манигар. Ин барои он аст, ки имтиҳонашон кунем. Ризқи Парвардигорат беҳтару пойдортар аст!","translator":"AbdolMohammad Ayati"},{"aya":"132","id":2480,"locale":"tg","sura":"020","text":"Касони худро ба намоз фармон деҳ ва худ дар он кор босабр бош. Аз ту рӯзӣ намехоҳем. Мо ба ту рӯзӣ медиҳем. Ва оқибати нек аз они парҳезгорон аст.","translator":"AbdolMohammad Ayati"},{"aya":"133","id":2481,"locale":"tg","sura":"020","text":"Ва гуфтанд: «Чаро муъҷизае аз Парвардигораш барои мо намеоварад?» Оё далелҳои равшане, ки дар сахифаҳои пешин омада, ба онҳо нарасидааст?","translator":"AbdolMohammad Ayati"}],"metadata":{"itemsPerPage":7,"pages":20,"previousPage":"/tg/s020-18.json","nextPage":"/tg/s020-20.json"}}