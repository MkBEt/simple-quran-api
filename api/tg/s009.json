{"results":[{"aya":"001","id":1236,"locale":"tg","sura":"009","text":"Худову паёмбараш безоранд аз мушриконе, ки бо онҳо паймон бастаед.","translator":"AbdolMohammad Ayati"},{"aya":"002","id":1237,"locale":"tg","sura":"009","text":"Пас чаҳор моҳ ба шумо мӯҳлат дода шуд, ки дар ин сарзамин сайр кунед ва бидонед, ки аз Худо натавонед гурехт ва Ӯст, ки кофиронро расво месозад!","translator":"AbdolMohammad Ayati"},{"aya":"003","id":1238,"locale":"tg","sura":"009","text":"Дар рӯзи ҳаҷҷи бузург аз ҷониби Худову паёмбараш ба мардум эълом мешавад, ки Худову паёмбараш аз мушрикон безоранд. Пас агар тавба кунед, бароятон беҳтар аст. Вале агар сарпечӣ кунед, бидонед, ки аз Худо натавонед гурехт. Ва кофиронро ба азобе дардовар хабар деҳ.","translator":"AbdolMohammad Ayati"},{"aya":"004","id":1239,"locale":"tg","sura":"009","text":"Ғайри он гурӯҳ аз мушрикон, ки бо онҳо паймон бастаед ва дар паймони худ камбудие наёвардаанд ва бо хеҷ кас бар зидди шумо ҳамдаст нашудаанд. Бо инҳо ба паймони хеш то поёни муддаташ вафо кунед, зеро Худо парҳезгоронро дӯст дорад!","translator":"AbdolMohammad Ayati"},{"aya":"005","id":1240,"locale":"tg","sura":"009","text":"Ва чун моҳҳои ҳаром ба поён расид, ҳар ҷо, ки мушриконро ёфтед, бикушед ва бигиреду ба ҳабс афканед ва дар ҳама ҷо ба каминашон нишинед. Аммо агар тавба карданд ва намоз хонданд ва закот доданд, аз онҳо даст бардоред, зеро Худо бахшандаву меҳрубон аст!","translator":"AbdolMohammad Ayati"},{"aya":"006","id":1241,"locale":"tg","sura":"009","text":"Ва ҳар гоҳ яке аз мушрикон ба ту паноҳ овард, паноҳаш деҳ то каломи Худоро бишнавад, сипас ба макони амнаш бирасон, зеро инҳо мардуме нодонанд.","translator":"AbdolMohammad Ayati"},{"aya":"007","id":1242,"locale":"tg","sura":"009","text":"Чӣ гуна мушриконро бо Худо ва паёмбари Ӯ паймоне бошад? Ғайри онҳое, ки назди Масҷидулҳаром бо онҳо паймон бастед. Агар бар сари паймонашон истоданд, бар сари паймонатон биистед. Худо парҳезгоронро дӯст дорад!","translator":"AbdolMohammad Ayati"}],"metadata":{"itemsPerPage":7,"pages":19,"nextPage":"/tg/s009-2.json"}}