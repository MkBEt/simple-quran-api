{"results":[{"aya":"001","id":5230,"locale":"tg","sura":"066","text":"Эй паёмбар, чаро чизеро, ки Худо бар ту ҳалол кардааст, ба хотири хушнуд сохтани занонат бар худ ҳаром мекунӣ? Ва Худо бахшояндаву меҳрубон аст!","translator":"AbdolMohammad Ayati"},{"aya":"002","id":5231,"locale":"tg","sura":"066","text":"Худо барои шумо кушодани савганд ҳоятонро муқаррар дошта аст. Худост ёвари шумо ва Ӯст донову ҳаким!","translator":"AbdolMohammad Ayati"},{"aya":"003","id":5232,"locale":"tg","sura":"066","text":"Он гоҳ ки паёмбар бо яке аз занони худ розе дар миён ниҳод, чун он зан он роз бо дигаре бозгуфт. Худо паёмбарро аз он огоҳ сохт ва ӯ баъзе аз он розро бар он зан ошкор, кард ва аз ифшон баъзеи дигар рӯй тофт. Чун ӯро аз он хабар дод, гуфт: «Чӣ касе туро аз ин моҷаро огоҳ кардааст?» Гуфт: «Он Худои донои огоҳ ба ман хабар додааст».","translator":"AbdolMohammad Ayati"},{"aya":"004","id":5233,"locale":"tg","sura":"066","text":"Агар шумо ду зан тавба кунед, беҳтар аст, зеро дилҳоятон аз ҳақ бозгаштааст. Ва агар барои озораш ҳамдаст шавед, Худо ёвари ӯст ва низ Ҷабраил ва мӯъминони шоиставу фаришгагон аз он пас ёвари ӯ хоҳанд буд,","translator":"AbdolMohammad Ayati"},{"aya":"005","id":5234,"locale":"tg","sura":"066","text":"Шояд агар шуморо талоқ гӯяд, Парвардигораш ба ҷои шумо заноне, беҳтар аз шумояш бидиҳад. Заноне мусалмон, мӯъмин, фармонбардор, тавбакунанда, ибодаткунанда рӯзагиранда, хоҳ шавҳар карда, хоҳ бокира.","translator":"AbdolMohammad Ayati"},{"aya":"006","id":5235,"locale":"tg","sura":"066","text":"Эй касоне, ки имон овардаед, худ ва хонаводаи худро аз оташе, ки ҳезуми он мардум ва сангҳо ҳастанд, нигаҳ доред. Фариштагоне дуруштгуфтору сахтгир бар он оташ муваккаланд (вазифадор). Ҳар чӣ Худо бигӯяд, нофармонӣ намекунанд ва ҳамон мекунанд, ки ба он амр шудаанд.","translator":"AbdolMohammad Ayati"},{"aya":"007","id":5236,"locale":"tg","sura":"066","text":"Эй кофирон, дар он рӯз узр махоҳед. Фақат баробари коре, ки кардаед, ҷазо дода шавед.","translator":"AbdolMohammad Ayati"}],"metadata":{"itemsPerPage":7,"pages":2,"nextPage":"/tg/s066-2.json"}}