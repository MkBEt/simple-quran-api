{"results":[{"aya":"001","id":1751,"locale":"tg","sura":"014","text":"Алиф, лом, ро. Китобест, ки бар ту нозил кардем, то мардумро ба фармони Парвардигорашон аз торикӣ ба рӯшноӣ бибарӣ ва ба роҳи Худои пирӯзманди сутуданӣ (ҳамаи забонҳо шукри Ӯкунанд) роҳ намоӣ.","translator":"AbdolMohammad Ayati"},{"aya":"002","id":1752,"locale":"tg","sura":"014","text":"Худое, ки ҳар чӣ дар осмонҳову замин аст, аз они Ӯст! Пас вой бар кофирон аз азобе сахт.","translator":"AbdolMohammad Ayati"},{"aya":"003","id":1753,"locale":"tg","sura":"014","text":"Онҳое, ки зиндагии дунёро аз охират дӯсттар доранд ва дигаронро аз роҳи Худо бозмедоранд ва онро мунҳариф (каҷрав нишон доданашро) мехоҳанд, сахт дар гумроҳӣ ҳастанд.","translator":"AbdolMohammad Ayati"},{"aya":"004","id":1754,"locale":"tg","sura":"014","text":"Ҳар паёмбареро фақат ба забони мардумаш фиристодем, то битавонад паёми Худоро барояшон баён кунад. Пас Худо ҳар киро бихоҳад, гумроҳ мекунад ва ҳар киро бихоҳад, ҳидоят мекунад ва Ӯст пирӯзманду ҳаким!","translator":"AbdolMohammad Ayati"},{"aya":"005","id":1755,"locale":"tg","sura":"014","text":"Мӯсоро бо оёти худ фиристодем, ки қавми худро аз торикӣ ба рӯшанӣ берун ор ва рӯзҳои Худоро ба ёдашон биёвар. Ва дар ин барои ҳар сабркунандаи шукргузор ибратҳоест!","translator":"AbdolMohammad Ayati"},{"aya":"006","id":1756,"locale":"tg","sura":"014","text":"Ва Мӯсо ба қавми худ гуфт: «Неъматеро, ки Худо бар шумо арзонӣ доштааст, ба ёд оваред, он гоҳ ки шуморо аз фиръавниён бираҳонид. Ба сахтӣ озоратон мекарданд ва писаронатонро мекуштанд ва занонатонро зинда мегузоштанд ва дар ин аз ҷониби Парвардигоратон барои шумо озмоише бузург буд».","translator":"AbdolMohammad Ayati"},{"aya":"007","id":1757,"locale":"tg","sura":"014","text":"Ва Парвардигоратон эълом кард, ки агар Маро шукр гӯед, бар неъмати шумо меафзоям ва агар ношукрӣ кунед, бидонед, ки азоби Ман сахт аст!","translator":"AbdolMohammad Ayati"}],"metadata":{"itemsPerPage":7,"pages":8,"nextPage":"/tg/s014-2.json"}}