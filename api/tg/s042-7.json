{"results":[{"aya":"043","id":4315,"locale":"tg","sura":"042","text":"Ва он ки сабр кунад ва аз хато даргузарад, ин аз корҳои писандида аст.","translator":"AbdolMohammad Ayati"},{"aya":"044","id":4316,"locale":"tg","sura":"042","text":"Ҳар касро, ки Худо гумроҳ кунад, аз он пас ҳеҷ дӯсте нахоҳад дошт. Ва золимонро мебинӣ, ки чун азобро бингаранд, мегӯянд: «Оё моро роҳи бозгаште ҳаст?»","translator":"AbdolMohammad Ayati"},{"aya":"045","id":4317,"locale":"tg","sura":"042","text":"Онҳоро мебинӣ, ки ба ҷаҳаннам мебаранд. Тарсону хор аз гӯшаи чашм нигоҳе дуздида мекунанд. Касоне, ки имон оварда буданд, мегӯянд: «Инҳо худ ва касонашонро дар рӯзи қиёмат барбод доданд». Огоҳ бош, ки ситамкорон дар азоби доим хоҳанд буд!","translator":"AbdolMohammad Ayati"},{"aya":"046","id":4318,"locale":"tg","sura":"042","text":"Ғайри Худо ёру мададгоре надоранд ва ҳар касро, ки Худо гумроҳ кунад, ҳеҷ роҳе барояш нест!","translator":"AbdolMohammad Ayati"},{"aya":"047","id":4319,"locale":"tg","sura":"042","text":"Пеш аз он ки рӯзе биёяд, ки аз ҷониби Худо бозгаште надорад, ба Парвардигоратон ҷавоби қабул диҳед. Дар он рӯз на паноҳе хоҳед дошт ва на касе аз шумо муҳофизат тавонад кард!","translator":"AbdolMohammad Ayati"},{"aya":"048","id":4320,"locale":"tg","sura":"042","text":"Агар рӯй гардонанд, туро нафиристодаем, ки нигаҳбонашон бошӣ. Бар ту ғайри расонидани пайғом ҳеҷ нест. Ва Мо чун ба инсон аз раҳмати Худ бичашонем, шодмон мегардад ва агар ба хотири корҳое, ки кардааст, норавоӣ ба ӯ расад, носипосӣ мекунад.","translator":"AbdolMohammad Ayati"},{"aya":"049","id":4321,"locale":"tg","sura":"042","text":"Аз они Худост фармонравоии осмонҳову замин. Ҳар чӣ бихоҳад, меофаринад. Ба ҳар кӣ бихоҳад, духтар мебахшад ва ба ҳар кӣ бихоҳад, писар мебахшад.","translator":"AbdolMohammad Ayati"}],"metadata":{"itemsPerPage":7,"pages":8,"previousPage":"/tg/s042-6.json","nextPage":"/tg/s042-8.json"}}