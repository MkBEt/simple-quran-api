{"results":[{"aya":"029","id":36,"locale":"tg","sura":"002","text":"Ӯст, ки ҳамаи чизҳоеро, ки дар рӯи замин аст, бароятон биёфарид, он гоҳ ба осмон пардохт ва ҳар ҳафт осмонро барафрошт ва Ӯ аз ҳар чизе огоҳ аст!","translator":"AbdolMohammad Ayati"},{"aya":"030","id":37,"locale":"tg","sura":"002","text":"Ва чун Парвардигорат ба фариштагон гуфт: «Ман дар замин халифае меофаринам», гуфтанд: «Оё касеро меофарини, ки дар он ҷо фасод кунад ва хунҳо бирезад ва ҳол он ки мо ба ситоиши Ту тасбеҳ мегӯем ва Туро ба поки иқрор мекунем?». Гуфт: «Ман он донам, ки шумо намедонед».","translator":"AbdolMohammad Ayati"},{"aya":"031","id":38,"locale":"tg","sura":"002","text":"Ва ноҳоро ба тамомӣ ба Одам биёмухт. Сипас онҳоро ба фариштагон арза кард. Ва гуфт: «Агар рост мегӯед, Маро ба номҳои инҳо хабар диҳед».","translator":"AbdolMohammad Ayati"},{"aya":"032","id":39,"locale":"tg","sura":"002","text":"Гуфтанд: «Муназзаҳӣ (покӣ) Ту. Моро ҷуз он чӣ Худ ба мо омӯхтаӣ, донише нест. Тӯӣ донои ҳаким!»","translator":"AbdolMohammad Ayati"},{"aya":"033","id":40,"locale":"tg","sura":"002","text":"Гуфт: «Эй Одам, онҳоро аз номҳояшон огоҳ кун!» Чун аз он номҳо огаҳашон кард, Худо гуфт: «Оё ба шумо нагуфтам, ки манн ниҳони осмонҳову заминро медонам ва бар он чӣ ошкор мекунед ва пинҳон медоштед, огаҳам?».","translator":"AbdolMohammad Ayati"},{"aya":"034","id":41,"locale":"tg","sura":"002","text":"Ва ба фариштагон гуфтем: «Одамро саҷда кунед!» Ҳама саҷда карданд ҷуз Иблис, ки рӯй гардонд ва бартарӣ ҷуст. Ва ӯ аз кофирон буд.","translator":"AbdolMohammad Ayati"},{"aya":"035","id":42,"locale":"tg","sura":"002","text":"Ва гуфтем: «Эй Одам, худ ва занат дар биҳишт ҷой гиред. Ва ҳар чӣ хоҳед, ва ҳар ҷо, ки хоҳед, аз самароти он ба хушӣ бихӯред. Ва ба ин дарахт наздик машавед, ки ба гурӯҳи ситамкорон дароед».","translator":"AbdolMohammad Ayati"}],"metadata":{"itemsPerPage":7,"pages":41,"previousPage":"/tg/s002-4.json","nextPage":"/tg/s002-6.json"}}