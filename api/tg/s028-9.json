{"results":[{"aya":"057","id":3309,"locale":"tg","sura":"028","text":"Гуфтанд: «Агар аз дини ту пайравӣ кунем, моро аз сарзаминамон бармекананд». Оё онҳоро дар ҳараме амн ҷой на додаем, ки ҳама гуна меваҳо дар он фароҳам мешавад ва ин ризқест аз ҷониби Мо? Вале бештаринашон намедонанд.","translator":"AbdolMohammad Ayati"},{"aya":"058","id":3310,"locale":"tg","sura":"028","text":"Чӣ басо мардуми деҳаеро ҳалок сохтем, ки аз зиндагии худ дучори сармастӣ шуда буданд ва ин хонаҳои онҳост, ки баъд аз онҳо андак замоне кас дар онҳо сукно (маскан) гирифт ва Мо вориси онҳо будем.","translator":"AbdolMohammad Ayati"},{"aya":"059","id":3311,"locale":"tg","sura":"028","text":"Парвардигори ту мардуми деҳаҳоро ҳалок накард, то он гоҳ, ки аз худашон паёмбаре бар онҳо фиристод ва ӯ оёти Моро бар онҳо бихонд. Ва мо деҳаҳоро нобуд кардаем, ба сабаби он, ки мардумаш ситамкор будаанд.","translator":"AbdolMohammad Ayati"},{"aya":"060","id":3312,"locale":"tg","sura":"028","text":"Чизҳое, ки ба шумо дода шудааст, матоъест ва ороиши ин зиндагии дунявист. Ҳол он ки он чӣ назди Худост, беҳтару монданитар аст. Чаро ақлатонро кор намефармоед?","translator":"AbdolMohammad Ayati"},{"aya":"061","id":3313,"locale":"tg","sura":"028","text":"Оё он кас, ки ӯро ваъдаҳои нек додаем ва он ваъдаҳоро хоҳад дид, монанди касест, ки ӯро аз матоъи инҷаҳонӣ баҳраманд кардаем ва дар рӯзи қиёмат ҳам аз ҳозир карда шудагон аст?","translator":"AbdolMohammad Ayati"},{"aya":"062","id":3314,"locale":"tg","sura":"028","text":"Ва рӯзе, ки ононро нидо медиҳад ва мегӯяд: «Шариконеро, ки барои Ман мепиндоштаед, куҷоянд?»","translator":"AbdolMohammad Ayati"},{"aya":"063","id":3315,"locale":"tg","sura":"028","text":"Онон, ки ҳукм дар бораашон таҳқиқ шуда мегӯянд: «Эй Парвардигори мо, инҳо касоне, ҳастанд, ки мо гумроҳашон кардем. Аз он рӯ гумроҳашон кардем, ки худ гумроҳ будем. Аз онҳо безорӣ меҷӯем ва ба ту мегаравем. Инҳо моро намепарастидаанд».","translator":"AbdolMohammad Ayati"}],"metadata":{"itemsPerPage":7,"pages":13,"previousPage":"/tg/s028-8.json","nextPage":"/tg/s028-10.json"}}