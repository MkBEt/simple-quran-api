{"results":[{"aya":"071","id":2419,"locale":"tg","sura":"020","text":"Фиръавн гуфт: «Оё пеш аз он, ки шуморо рухсат диҳам, ба Ӯ имон овардед? Ӯ бузурги шумост, ки ба шумо ҷодугарӣ омӯхтааст. Дастҳову поҳотонро аз чапу рост мебурам ва бар танаи дарахти хурмо ба доратон меовезам то бидонед, ки азоби кадом як аз мо сахттару пояндатар аст».","translator":"AbdolMohammad Ayati"},{"aya":"072","id":2420,"locale":"tg","sura":"020","text":"Гуфтанд: «Савганд ба он ки моро офаридааст, ки туро бар он нишонаҳои равшан, ки дидаем, тарҷеҳ намедиҳем (беҳтар намешуморем), ба ҳар чӣ хоҳӣ, ҳукм кун, ки ривоҷи ҳукми ту дар зиндагии инҷаҳонист.","translator":"AbdolMohammad Ayati"},{"aya":"073","id":2421,"locale":"tg","sura":"020","text":"Инак ба Парвардигори худ имон овардем то аз хатоҳои мо ва он ҷодугарӣ, ки моро ба он водоштӣ, даргузарад, ки Худо беҳтару пойдортар аст».","translator":"AbdolMohammad Ayati"},{"aya":"074","id":2422,"locale":"tg","sura":"020","text":"Албатта ҳар кас, ки гунаҳкор назди Парвардигораш биёяд, ҷаҳаннам ҷойгоҳи ӯст, ки дар он ҷо на мемирад ва на зиндагӣ мекунад.","translator":"AbdolMohammad Ayati"},{"aya":"075","id":2423,"locale":"tg","sura":"020","text":"Ва онон, ки бо имон назди ӯ оянд ва корҳои шоиста кунанд, соҳиби дараҷоте баланд бошанд.","translator":"AbdolMohammad Ayati"},{"aya":"076","id":2424,"locale":"tg","sura":"020","text":"Биҳиштҳои ҷовидон, ки дар он наҳрҳо равон аст ва абадӣ дар он ҷо бошанд. Ва ин аст музди покон.","translator":"AbdolMohammad Ayati"},{"aya":"077","id":2425,"locale":"tg","sura":"020","text":"Ба Мӯсо ваҳй кардем, ки бандагони Моро шабҳангом берун бибар ва барояшон (бо мӯъҷиза) дар дарё гузаргоҳе хушк биҷӯй ва матарс, ки бар ту даст ёбанд ва бим ба дил роҳ мадеҳ!","translator":"AbdolMohammad Ayati"}],"metadata":{"itemsPerPage":7,"pages":20,"previousPage":"/tg/s020-10.json","nextPage":"/tg/s020-12.json"}}