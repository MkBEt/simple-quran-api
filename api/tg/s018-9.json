{"results":[{"aya":"057","id":2197,"locale":"tg","sura":"018","text":"Кист ситамкортар аз он, ки оёти Парвардигорашро барояш бихонанд ва ӯ рӯй гардонад ва корҳое, ки аз пеш карда, фаромӯш кунад? Бар дили онҳо парда афкандем, то оётро дарнаёбанд ва гӯшҳояшонро кар сохтем, ки агар ба роҳи ҳидояташон даъват кунӣ, ҳаргиз роҳ наёбанд.","translator":"AbdolMohammad Ayati"},{"aya":"058","id":2198,"locale":"tg","sura":"018","text":"Парвардигорат бахшояндаву меҳрубон аст. Агар мехост, ба сабаби кирдорашон дар ин ҷаҳон бозхосташон кунад, бо шитоб ба азобашон месупурд. Аммо азобро замоне муъайян аст, ки чун фаро расад, паноҳгоҳе наёбанд.","translator":"AbdolMohammad Ayati"},{"aya":"059","id":2199,"locale":"tg","sura":"018","text":"Ва он деҳаҳоро, чун кофир шуданд, ба ҳалокат расонидем ва барои ҳалокаташон ваъдае ниҳодем.","translator":"AbdolMohammad Ayati"},{"aya":"060","id":2200,"locale":"tg","sura":"018","text":"Ва Мӯсо ба шогирди худ гуфт: «Ман ҳамчунон хоҳам рафт то он ҷо, ки ду дарё ба ҳам расидаанд. Ё мерасам ё умрам ба сар меояд».","translator":"AbdolMohammad Ayati"},{"aya":"061","id":2201,"locale":"tg","sura":"018","text":"Чун он ду ба он ҷо, ки ду дарё ба ҳам расида буданд, расиданд, моҳияшонро фаромӯш карданд ва моҳӣ роҳи дарё гирифт ва дар об шуд.","translator":"AbdolMohammad Ayati"},{"aya":"062","id":2202,"locale":"tg","sura":"018","text":"Чун аз он ҷо гузаштанд, ба шогирди худ гуфт: «Хӯроки чоштамонро биёвар, ки дар ин сафарамон ранҷи фаровон дидаем».","translator":"AbdolMohammad Ayati"},{"aya":"063","id":2203,"locale":"tg","sura":"018","text":"Гуфт: «Оё ба ёд дорӣ он гоҳро, ки дар канори санг макон гирифта будем? Ман моҳиро фаромӯш кардаам. Ва ин шайтон буд, ки сабаб шуд фаромӯ шаш кунам ва моҳӣ ба тариқи тааҷҷубовар ба дарё рафт».","translator":"AbdolMohammad Ayati"}],"metadata":{"itemsPerPage":7,"pages":16,"previousPage":"/tg/s018-8.json","nextPage":"/tg/s018-10.json"}}