{"results":[{"aya":"001","id":3661,"locale":"tg","sura":"035","text":"Ситоиш аз они Худованд аст, офаринандаи осмонҳову замин, он ки фариштагонро расулон гардонид. Фариштагоне, ки болҳое доранд, ду-ду ва сесе ва чаҳор-чаҳор. Дар офариниш ҳар чӣ бихоҳад, меафзояд, зеро Худо бар ҳар коре тавоност!","translator":"AbdolMohammad Ayati"},{"aya":"002","id":3662,"locale":"tg","sura":"035","text":"Раҳмате, ки Худо бар мардум бикушояд, касе натавонад, ки бозаш дорад. Ва чун чизеро дареғ дорад, кас натавонад, ғайри Ӯ, ки онро фиристад. Ва Ӯст ғолибу ҳаким!","translator":"AbdolMohammad Ayati"},{"aya":"003","id":3663,"locale":"tg","sura":"035","text":"Эй мардум, неъматеро, ки Худо бар шумо ато кардааст, ёд кунед. Оё ҷуз Худо офаринандаи дигаре ҳаёт, ки шуморо аз осмону замин рӯзӣ диҳад? Худое ғайри Ӯ нест, пас чӣ гуна аз ҳақ бероҳатон мекунанд?","translator":"AbdolMohammad Ayati"},{"aya":"004","id":3664,"locale":"tg","sura":"035","text":"Агар туро такзиб (дурӯғ) кардаанд, паёмбаронеро ҳам, ки пеш аз ту будаанд, такзиб кардаанд ва ҳамаи корҳо ба Худо бозгардонда шавад.","translator":"AbdolMohammad Ayati"},{"aya":"005","id":3665,"locale":"tg","sura":"035","text":"Эй мардум ваъдаи Худо ҳақ аст. Зиндагии дунё шуморо нафиребад ва он шайтони фиребанда ба Худо мағруратон нагардонад.","translator":"AbdolMohammad Ayati"},{"aya":"006","id":3666,"locale":"tg","sura":"035","text":"Шайтон душмани шумост. Ӯро душман гиред. Ӯ фармонбарони худро даъват кунад то ҳама аз дузахиён бошанд.","translator":"AbdolMohammad Ayati"},{"aya":"007","id":3667,"locale":"tg","sura":"035","text":"Ва кофиронро азобест сахт ва барои касоне, ки имон овардаанд ва кордон шоиста кардаанд, бахшоиш ва савоби бузургест.","translator":"AbdolMohammad Ayati"}],"metadata":{"itemsPerPage":7,"pages":7,"nextPage":"/tg/s035-2.json"}}