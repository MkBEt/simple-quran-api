{"results":[{"aya":"043","id":3295,"locale":"tg","sura":"028","text":"Пас аз он, ки мардуми рӯзгори пешинро ҳалок сохтем, ба Мӯсо китоб додем, то мардумро ибрату ҳидоят ва раҳмат бошад. Шояд панд гиранд.","translator":"AbdolMohammad Ayati"},{"aya":"044","id":3296,"locale":"tg","sura":"028","text":"Он гоҳ ки ба Мӯсо фармони амри пайғамбариро ваҳй кардем, ту на дар ҷониби ғарбии Тур будӣ ва на аз ҳозирон.","translator":"AbdolMohammad Ayati"},{"aya":"045","id":3297,"locale":"tg","sura":"028","text":"Вале Мо аз он пас наслҳоеро биёфаридем, ки умрашон ба дароз кашид. Ва ту дар миёни мардуми Мадян муқим набудӣ, ки оёти Моро бар онҳо бихонӣ. Вале Мо будем, ки паёмбароне мефиристодем.","translator":"AbdolMohammad Ayati"},{"aya":"046","id":3298,"locale":"tg","sura":"028","text":"Ту дар канори Тур набудӣ, он гоҳ ки Мӯсоро нидо кардем. Вале ин раҳматест аз ҷониби Парвардигорат то мардумеро, ки пеш аз ту бимдиҳандае надоштанд, бим диҳй. Бошад, ки пандпазир шаванд.","translator":"AbdolMohammad Ayati"},{"aya":"047","id":3299,"locale":"tg","sura":"028","text":"То чун ба сабаби амалҳое, ки кардаанд, мусибате ба онҳо расад, нагӯянд: «Эй Парвардигори мо, чаро паёмбаре бар мо нафиристодӣ, то аз оёти Ту пайравӣ кунем ва аз мӯъминон бошем?»","translator":"AbdolMohammad Ayati"},{"aya":"048","id":3300,"locale":"tg","sura":"028","text":"Чун паёмбари ростгӯй аз ҷониби Мо бар онон фиристода шуд, гуфтанд: «Чаро он чӣ ба Мӯсо дода шуда, ба ӯ дода нашуда?» Оё инҳо пеш аз ин ба он чӣ ба Мӯсо дода шуда буд, кофир нашуда буданд? Ва гуфтанд, ки ин ҳар ду, ду ҷодуст монанди ҳам ва мо ба ҳеҷ як имон намеоварем.","translator":"AbdolMohammad Ayati"},{"aya":"049","id":3301,"locale":"tg","sura":"028","text":"Бигӯ: «Агар рост мегӯед, аз ҷониби Худованд китобе биёваред, ки аз ин ду беҳтар роҳ бинамояд, то ман ҳам аз он пайравӣ кунам!»","translator":"AbdolMohammad Ayati"}],"metadata":{"itemsPerPage":7,"pages":13,"previousPage":"/tg/s028-6.json","nextPage":"/tg/s028-8.json"}}