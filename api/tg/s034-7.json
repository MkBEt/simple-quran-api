{"results":[{"aya":"043","id":3649,"locale":"tg","sura":"034","text":"Чун оёти равшани Мо бар онон хонда шуд, гуфтанд: «Ин мардест, ки мехоҳад шуморо аз он чӣ падаронатон мепарастиданд, боздорад». Ва гуфтанд: «Ин ғайри дурӯғе ба ҳам бофта чизи дигаре нест!» Ва касоне, ки ба Худо кофир шуда буданд, чун сухани ҳақ бар онҳо нозил шуд, гуфтанд: «Ин чизе ғайри ҷодуе ошкор нест!»","translator":"AbdolMohammad Ayati"},{"aya":"044","id":3650,"locale":"tg","sura":"034","text":"Пеш аз ин китобе, ки онро бихонанд, ба онҳо надодаем ва пеш аз ту бимдиҳандае бар онҳо нафиристодаем.","translator":"AbdolMohammad Ayati"},{"aya":"045","id":3651,"locale":"tg","sura":"034","text":"Ва касоне, ки пеш аз онҳо буданд, паёмбаронро такзиб (дурӯғ) кардаанд ва инҳо худ ба даҳяки он чӣ ба онҳо дода будем, нарасидаанд ва бо ин ҳол паёмбарони Маро дурӯғ бароварданд. Пас уқубати Ман чӣ сахт буд!","translator":"AbdolMohammad Ayati"},{"aya":"046","id":3652,"locale":"tg","sura":"034","text":"Бигӯ: «Шуморо ба як чиз панд медиҳам: ду-ду ва як-як барои (ибодати) Худо бархезед. Сипас бияндешед, то бидонед, ки дар ёри шумо девонагие нест. Ӯст, ки шуморо аз омадани азобе сахт метарсонад!»","translator":"AbdolMohammad Ayati"},{"aya":"047","id":3653,"locale":"tg","sura":"034","text":"Бигӯ: «Ҳар музде, ки аз шумо талабидаам, аз они худатон бод. Музди ман танҳо бар ӯҳдаи Худост. Ӯст, ки бар ҳар коре нозир аст!»","translator":"AbdolMohammad Ayati"},{"aya":"048","id":3654,"locale":"tg","sura":"034","text":"Бигӯ: «Парвардигори ман илҳомбахши сухани ҳақ аст. Донои ғайбҳост!»","translator":"AbdolMohammad Ayati"},{"aya":"049","id":3655,"locale":"tg","sura":"034","text":"Бигӯ: «Ҳақ (Қуръон) омад ва ботил зоҳир намешавад ва бознамегардад!»","translator":"AbdolMohammad Ayati"}],"metadata":{"itemsPerPage":7,"pages":8,"previousPage":"/tg/s034-6.json","nextPage":"/tg/s034-8.json"}}