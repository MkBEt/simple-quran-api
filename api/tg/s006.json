{"results":[{"aya":"001","id":790,"locale":"tg","sura":"006","text":"Ситоиш аз они Худовандест, ки осмонҳову заминро биёфарид ва торикиҳову рӯшноиро падидор кард, бо ин ҳама кофирон бо Парвардигори хеш дигареро баробар медоранд.","translator":"AbdolMohammad Ayati"},{"aya":"002","id":791,"locale":"tg","sura":"006","text":"Ӯст, ки шуморо аз гил биёфарид ва умре муқаррар кард: муддате дар назди Ӯ муайян. Бо ин ҳама шубҳа мекунед.","translator":"AbdolMohammad Ayati"},{"aya":"003","id":792,"locale":"tg","sura":"006","text":"Дар осмонҳову замин Ӯст, ки Худованд аст. Ниҳону ошкоратонро медонад ва аз кирдоратон огоҳ аст.","translator":"AbdolMohammad Ayati"},{"aya":"004","id":793,"locale":"tg","sura":"006","text":"Ва ҳеҷ ояе аз оёти Парвардигорашон барояшон нозил нашуд, ҷуз он ки аз он рӯйгардон шуданд!","translator":"AbdolMohammad Ayati"},{"aya":"005","id":794,"locale":"tg","sura":"006","text":"Чун сухани ҳақ бар онҳо арза шуд, дурӯғ бароварданд. Пас ба зудӣ хабари чизҳое, ки масхараашон мекарданд, ба онҳо хоҳад расид.","translator":"AbdolMohammad Ayati"},{"aya":"006","id":795,"locale":"tg","sura":"006","text":"Оё надидаанд, ки пеш аз онҳо чӣ мардумеро ҳалок кардаем? Мардуме, ки дар, замин қудраташон дода будем, ончунон қудрате, ки ба шумо надодаем. Ва барояшон аз осмон боронҳои пайдарпай фиристодем ва рӯдҳо аз зери пояшон равон сохтем. Он гоҳ ба ҷазои гуноҳонашон ҳалокашон кардем ва пас аз онҳо мардуме дигар падид овардем.","translator":"AbdolMohammad Ayati"},{"aya":"007","id":796,"locale":"tg","sura":"006","text":"Ҳатто агар китобе навишта бар рӯи коғаз бар ту нозил мекардем ва онро бо дасти хеш ламс мекарданд, боз ҳам он кофирон мегуфтанд, ки ин ҷуз ҷодуи ошкоро нест.","translator":"AbdolMohammad Ayati"}],"metadata":{"itemsPerPage":7,"pages":24,"nextPage":"/tg/s006-2.json"}}