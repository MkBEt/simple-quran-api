{"results":[{"aya":"029","id":522,"locale":"tg","sura":"004","text":"Эй касоне, ки имон овардаед, моли якдигарро ба ноҳак, махӯред, ғайри молҳои тиҷоратӣ, ки ҳар ду тараф ба он ризоят дода бошед. Ва худатонро макушед. Албатта Худо бо шумо меҳрубон аст!","translator":"AbdolMohammad Ayati"},{"aya":"030","id":523,"locale":"tg","sura":"004","text":"Ва ҳар кӣ ин корҳо аз рӯи таҷовузу ситам кунад, ӯро дар оташ хоҳем афканд ва ин бар Худо осон аст!","translator":"AbdolMohammad Ayati"},{"aya":"031","id":524,"locale":"tg","sura":"004","text":"Агар аз гуноҳони бузурге, ки шуморо аз он манъ кардаанд, парҳез кунед, аз дигар гуноҳонатон дармегузарем ва шуморо ба маконе некӯ дармеоварем.","translator":"AbdolMohammad Ayati"},{"aya":"032","id":525,"locale":"tg","sura":"004","text":"Орзӯ макунед он чизҳоеро, ки ба онҳо Худо баъзе аз шуморо бар баъзе дигар бартарӣ додааст. Мардонро аз он чӣ кунанд, насибест ва занонро аз он чӣ кунанд, насибе. Ва рӯзӣ аз Худо хоҳед, ки Худо бар ҳар чизе огоҳ аст!","translator":"AbdolMohammad Ayati"},{"aya":"033","id":526,"locale":"tg","sura":"004","text":"Барон ҳама, дар он чӣ падару модар ва хешовандони наздик ба мерос мегузоранд, меросбароне қарор додаем. Ва насиби ҳар касро, ки бо ӯ қароре кардаед, бипардозед, ки Худо бар ҳар чизе гувоҳ аст!","translator":"AbdolMohammad Ayati"},{"aya":"034","id":527,"locale":"tg","sura":"004","text":"Мардон аз он ҷиҳат, ки Худо баъзеро бар баъзе бартарӣ додааст ва аз он ҷиҳат, ки аз моли худ нафақа медиҳанд, бар занон сардорӣ доранд. Пас занони шоиста фармонбардоранд ва дар ғайбати шӯй афифанд (пок) ва фармони Худоро нигоҳ медоранд. Ва он занонро, ки аз нофармонияшон бим доред, панд диҳед ва аз хобгоҳашон дурӣ кунед ва бизанедашон. Агар фармонбардорӣ карданд, аз он пас дигар роҳи зулм пеш нагиред. Ва Худо баландпояву бузург аст!","translator":"AbdolMohammad Ayati"},{"aya":"035","id":528,"locale":"tg","sura":"004","text":"Агар аз нотинҷии миёни зану шӯй огоҳ шудед, доваре аз касони мард ва доваре аз касони зан бифиристед. Агар он дуро қасди ислоҳ бошад, Худо миёнашон мувофиқат пайдо мекунад, ки Худо донову огоҳ аст!","translator":"AbdolMohammad Ayati"}],"metadata":{"itemsPerPage":7,"pages":26,"previousPage":"/tg/s004-4.json","nextPage":"/tg/s004-6.json"}}