{"results":[{"aya":"029","id":2169,"locale":"tg","sura":"018","text":"Бигӯ: «Ин сухани ҳақ аз ҷониби Парвардигори шумост. Ҳар кӣ бихоҳад, имон биёварад ва ҳар кӣ бихоҳад, кофир шавад». Мо барои кофирон, оташе, ки лаҳиби (шӯълаи) он ҳамаро дар бар мегирад, омода кардаем ва чун ба истиғоса (додхоҳӣ) об хоҳанд, аз обе чун миси гудохта, ки аз ҳарораташ чеҳраҳо кабоб мешавад, бихӯронандашон, чӣ оби баде ва чӣ оромгоҳе бад!","translator":"AbdolMohammad Ayati"},{"aya":"030","id":2170,"locale":"tg","sura":"018","text":"Касоне, ки имон овардаанд ва корҳое шоиста кардаанд, бидонанд, ки Мо мукофоти некӯкоронро барбод намекунем.","translator":"AbdolMohammad Ayati"},{"aya":"031","id":2171,"locale":"tg","sura":"018","text":"Барояшон биҳиштҳое ҷовид аст. Аз зери поҳошон наҳрҳо ҷорист. Биҳиштиёнро ба дастбандҳое зар меороянд ва ҷомаҳое сабз аз шоҳии нозуку дебои дурушт мепӯшанд ва дар он ҷо бар тахтҳо такя мезананд. Чӣ мукофоти некӯе ва чӣ оромгоҳи некӯе!","translator":"AbdolMohammad Ayati"},{"aya":"032","id":2172,"locale":"tg","sura":"018","text":"Барояшон достони ду мардро баён кун, ки ба яке ду токистон дода будем ва бар гирди онҳо дарахтони хурмо ва дар миёнашон киштзор карда будем.","translator":"AbdolMohammad Ayati"},{"aya":"033","id":2173,"locale":"tg","sura":"018","text":"Он ду токистон меваи худро медоданд бе ҳеҷ каму кост. Ва наҳре байни он ду ҷорӣ гардонидем.","translator":"AbdolMohammad Ayati"},{"aya":"034","id":2174,"locale":"tg","sura":"018","text":"Ҳосил аз они ӯ буд. Ба дӯсташ, ки бо ӯ гуфтугӯ мекард, гуфт; «Ман ба мол аз ту бештар ва ба нафар пирӯзтарам».","translator":"AbdolMohammad Ayati"},{"aya":"035","id":2175,"locale":"tg","sura":"018","text":"Ва он мард ситам бар хештан карда ба боғи худ даромад ва гуфт: «Напиндорам, ки ин бор ҳаргиз аз миён биравад.","translator":"AbdolMohammad Ayati"}],"metadata":{"itemsPerPage":7,"pages":16,"previousPage":"/tg/s018-4.json","nextPage":"/tg/s018-6.json"}}