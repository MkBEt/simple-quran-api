{"results":[{"aya":"064","id":1660,"locale":"tg","sura":"012","text":"Гуфт: «Оё ӯро ба шумо бисупорам, ҳамчунон ки бародарашро пеш аз ин ба шумо супурдам?» Худо беҳтарин нигаҳдор аст ва Ӯст меҳрубонтарини меҳрубонон!","translator":"AbdolMohammad Ayati"},{"aya":"065","id":1661,"locale":"tg","sura":"012","text":"Чун бори худро кушуданд, диданд, ки сармояашонро пас додаанд. Гуфтанд: «Эй падар, дар талаби чӣ ҳастем? Ин сармояи мост, ки ба мо пас додаанд. Барои касони худ ғалла биёварем ва бародарамонро ҳифз кунем ва бори шутуре афзун гирем, ки он чӣ дорем, андак аст».","translator":"AbdolMohammad Ayati"},{"aya":"066","id":1662,"locale":"tg","sura":"012","text":"Гуфт: «Ҳаргиз ӯро бо шумо намефиристам, то бо ман ба номи Худо паймоне бибандед, ки назди манаш бозмеоваред. Магар он ки ҳама гирифтор шавед». Чун бо ӯ аҳд карданд, гуфт: «Худо бар он чӣ мегӯем, гувоҳ аст!»","translator":"AbdolMohammad Ayati"},{"aya":"067","id":1663,"locale":"tg","sura":"012","text":"Гуфт: «Эй писарони ман, аз як дарвоза дохил нашавед; аз дарвозаҳои гуногун дохил шавед. Ва ман қазои Худоро аз сари шумо дафъ натавонам кард ва ҳеҷ фармоне ғайри фармони Худо нест. Бар Ӯ таваккал кардам ва таваккалкунандагон бар Ӯ таваккул кунанд».","translator":"AbdolMohammad Ayati"},{"aya":"068","id":1664,"locale":"tg","sura":"012","text":"Чун аз ҷое, ки падар фармон дода буд, дохил шуданд, ин кор дар баробари иродаи Худо судашон набахшид. Танҳо ҳоҷате дар замири Яъқуб буд, ки онро ошкор сохт, зеро ӯро илме буд, ки Худ ба ӯ омӯхта будем, вале бештари мардум намедонанд.","translator":"AbdolMohammad Ayati"},{"aya":"069","id":1665,"locale":"tg","sura":"012","text":"Чун бар Юсуф дохил шуданд, бародарашро назди худ ҷой дод. Гуфт: «Ман бародари ту ҳастам. Аз коре, ки инҳо кардаанд, андӯҳгин мабош».","translator":"AbdolMohammad Ayati"},{"aya":"070","id":1666,"locale":"tg","sura":"012","text":"Чун борҳояшонро муҳайё кард, ҷомро дар бори бародар ниҳод. Он гоҳ мунодӣ (садодиҳанда) садо дод: «Эй корвониён, шумо дуздонед».","translator":"AbdolMohammad Ayati"}],"metadata":{"itemsPerPage":7,"pages":16,"previousPage":"/tg/s012-9.json","nextPage":"/tg/s012-11.json"}}