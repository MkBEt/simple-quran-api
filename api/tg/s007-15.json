{"results":[{"aya":"099","id":1053,"locale":"tg","sura":"007","text":"Оё пиндоштанд, ки аз макри Худо дар амонанд? Аз макри Худо ҷуз зиёнкорон эмин нанишинанд.","translator":"AbdolMohammad Ayati"},{"aya":"100","id":1054,"locale":"tg","sura":"007","text":"Оё барои онон, ки заминро аз пешиниён ба ирс бурдаанд, равшан нашудааст, ки агар бихоҳем, онҳоро низ ба ҷазои гуноҳонашон ба уқубат мерасонем ва бар дилҳояшон мӯҳр мениҳем, то шунидаи натавонанд?","translator":"AbdolMohammad Ayati"},{"aya":"101","id":1055,"locale":"tg","sura":"007","text":"Инхо деҳаҳоест, ки мо ахборашонро бар ту ҳиконт кунем. Паёмбаронашон бо далелҳои равшан омаданд. Ва ба он чизҳо, ки аз он пеш дурӯғ хонда буданд, имон наёварданд. Ва Худо бар дилҳои кофирон инчунин мӯҳр мениҳад!","translator":"AbdolMohammad Ayati"},{"aya":"102","id":1056,"locale":"tg","sura":"007","text":"Дар бештаринашон вафое ба аҳд наёфтем ва бештаринро ҷуз нофармонон надидем.","translator":"AbdolMohammad Ayati"},{"aya":"103","id":1057,"locale":"tg","sura":"007","text":"Баъд аз онҳо Мӯсоро бо оётамон бар Фиръавну қавмаш фиристодем. Ба оётамон кофир шуданд. Инак бингар, ки оқибати муфсидон чӣ гуна будааст!","translator":"AbdolMohammad Ayati"},{"aya":"104","id":1058,"locale":"tg","sura":"007","text":"Мӯсо гуфт: «Эй Фиръавн, ман паёмбаре аз ҷониби Парвардигори оламиёнам.","translator":"AbdolMohammad Ayati"},{"aya":"105","id":1059,"locale":"tg","sura":"007","text":"Шоиста аст, ки дар бораи Худо ҷуз ба ростӣ сухан нагӯям. Ман ҳамроҳ бо мӯъҷизае аз ҷониби Парвардигоратон омадаам. Банӣ-Исроилро бо ман бифирист».","translator":"AbdolMohammad Ayati"}],"metadata":{"itemsPerPage":7,"pages":30,"previousPage":"/tg/s007-14.json","nextPage":"/tg/s007-16.json"}}