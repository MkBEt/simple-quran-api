{"results":[{"aya":"092","id":1565,"locale":"tg","sura":"011","text":"Гуфт: «Эй қавми ман, оё қабилаи ман дар назди шумо аз Худо пирӯзмандтар аст? Оё Худоро паси пушти худ афкапдед? Ва ҳол он ки Парвардигори ман бар ҳар коре, ки мекунед, огоҳ аст!","translator":"AbdolMohammad Ayati"},{"aya":"093","id":1566,"locale":"tg","sura":"011","text":"Эй қавми ман, шумо ҳамчунон, ки ҳастед, ба кори худ машғул бошед ва ман ҳам ба кори худ машғул мешавам. Ба зуди хоҳед донист, ки он азоби хоркунанда бар чӣ касе фурӯд меояд ва чӣ касе дурӯғгӯст. Мунтазир бимонед, ман низ бо шумо мунтазир мемонам!»","translator":"AbdolMohammad Ayati"},{"aya":"094","id":1567,"locale":"tg","sura":"011","text":"Чун амри Мо фаро расид, Шуъайб ва касонеро, ки ба ӯ имон оварда буданд, ба раҳмати худ раҳонидем. Ва ситамкоронро фарёди сахте фурӯ гирифт ва дар хонаҳои хеш бар ҷой мурданд,","translator":"AbdolMohammad Ayati"},{"aya":"095","id":1568,"locale":"tg","sura":"011","text":"чунон ки гӯё ҳаргиз дар он диёр набудаанд. Огоҳ бош, лаънат бар мардуми Мадян бод, ҳамчунон ки лаънат бар қавми Самуд!","translator":"AbdolMohammad Ayati"},{"aya":"096","id":1569,"locale":"tg","sura":"011","text":"Ва Мо Мӯсоро ҳамроҳ бо оёту ҳуҷҷати ошкори худ фиристодем,","translator":"AbdolMohammad Ayati"},{"aya":"097","id":1570,"locale":"tg","sura":"011","text":"ба назди Фиръавн ва бузургони қавмаш. Аммо онон пайрави фармони Фиръавн шуданд. Ва фармони Фиръавн ба роҳи савоб роҳ наменамуд.","translator":"AbdolMohammad Ayati"},{"aya":"098","id":1571,"locale":"tg","sura":"011","text":"Дар рӯзи қиёмат пешопеши қавми худ биёяд ва ҳамаро ба оташ дароварад, ки дохилшудагонро бад ҷойгоҳест!","translator":"AbdolMohammad Ayati"}],"metadata":{"itemsPerPage":7,"pages":18,"previousPage":"/tg/s011-13.json","nextPage":"/tg/s011-15.json"}}