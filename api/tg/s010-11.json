{"results":[{"aya":"071","id":1435,"locale":"tg","sura":"010","text":"Барояшон достони Нӯҳро бихон, он гоҳ, ки ба қавми худ гуфт: «Эй қавми ман, агар истодани ман дар миёни шумо ва ёдоварии оёти Худо бар шумо гарон меояд, ман бар Худо таваккал мекунам, корубори худ ва бутонатонро гирд оваред, чунон ки ҳеҷ чиз аз коре, ки мекунед, бар шумо пӯшида набошад ва ба душмании ман қадам ба пеш ниҳед ва маро мӯҳлат надиҳед!","translator":"AbdolMohammad Ayati"},{"aya":"072","id":1436,"locale":"tg","sura":"010","text":"Ва агар пушт кардед, ман аз шумо ҳеҷ музде нахостаам, ки музди ман бо Худост ва ман амр шудаам, ки аз таслимшудагон бошам!»","translator":"AbdolMohammad Ayati"},{"aya":"073","id":1437,"locale":"tg","sura":"010","text":"Дурӯғаш бароварданд ва Мо ӯву ҳамроҳонашро дар киштӣ бираҳонидем ва ононро ҷонишини пешиниён сохтем ва касонеро, ки оёти Моро дурӯғ мешумурданд, ғарқ кардем. Пас бингар, ки оқибати бимдодашудагон чӣ гуна буд!","translator":"AbdolMohammad Ayati"},{"aya":"074","id":1438,"locale":"tg","sura":"010","text":"Он гоҳ пас аз ӯ паёмбароне бар қавмашон фиристодем ва онон далелҳое равшан оварданд, вале мардум ба он чӣ пеш аз он дурӯғ бароварда буданд, имон оваранда набуданд. Бар дилҳои таҷовузкорон инчунин мӯҳр мениҳем!","translator":"AbdolMohammad Ayati"},{"aya":"075","id":1439,"locale":"tg","sura":"010","text":"Ва пас аз онҳо Мӯсову Ҳорунро ҳамроҳи оётамон бар Фиръавну бузургони қавмаш фиристодем. Ва онон саркашӣ карданд ва мардуме табаҳкор буданд.","translator":"AbdolMohammad Ayati"},{"aya":"076","id":1440,"locale":"tg","sura":"010","text":"Ва чун ҳақ аз назди Мо ба сӯи онҳо омад, гуфтанд, ки ин ҷодуе ошкор аст.","translator":"AbdolMohammad Ayati"},{"aya":"077","id":1441,"locale":"tg","sura":"010","text":"Мӯсо гуфт: «Оё сухани ҳақро, ки инак бар шумо нозил шудааст, ҷоду мехонед ва ҳол он ки ҷодугарон наҷот намеёбанд!»","translator":"AbdolMohammad Ayati"}],"metadata":{"itemsPerPage":7,"pages":16,"previousPage":"/tg/s010-10.json","nextPage":"/tg/s010-12.json"}}