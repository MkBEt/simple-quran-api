{"results":[{"aya":"176","id":183,"locale":"tg","sura":"002","text":"Зеро, ки Худо китобро ба ҳақ нозил кард ва касоне, ки дар китоби Худо ихтилоф мекунанд, дар мухолифате (зиддияте) дур аз савобанд.","translator":"AbdolMohammad Ayati"},{"aya":"177","id":184,"locale":"tg","sura":"002","text":"Некӣ он нест, ки рӯи худ ба ҷониби машриқу мағриб кунед, балки некӯкор касест, ки ба Худо ва рӯзи қиёмат ва фариштагон ва китоби Худо ва паёмбарон имон оварад. Ва моли худро, бо он ки дӯсташ дорад, ба хешовандону ятимон ва дармондагону мусофирон ва гадоёну дарбандмондагон бубахшад. Ва намоз бигузорад закот бидиҳад. Ва низ касоне ҳастанд, ки чун аҳде мебанданд, ба он вафо мекунанд. Ва онон, ки дар бенавоиву беморӣ ва ҳангоми ҷанг сабр мекунанд, инҳо ростгӯён ва парҳезгоронанд.","translator":"AbdolMohammad Ayati"},{"aya":"178","id":185,"locale":"tg","sura":"002","text":"Эй касоне, ки имон овардаед, дар бораи куштагон бар шумо қасос муқаррар шуд: озод дар баробари озод ва банда дар баробари банда ва зан дар баробари зан. Пас ҳар кас, ки аз ҷониби бародари худ афв гардад, бояд, ки бо хушнудӣ аз паи адои хунбаҳо равад ва онро ба тарзе некӯ ба ӯ пардозад. Ин ҳукм сабукиву раҳмест аз ҷониби Парвардигоратон ва ҳар кӣ аз он рӯй гардонад, насиби ӯ азобест дардовар!","translator":"AbdolMohammad Ayati"},{"aya":"179","id":186,"locale":"tg","sura":"002","text":"Эй хирадмандон, шуморо дар қасос кардан зиндагист. Шояд ки битарсед!","translator":"AbdolMohammad Ayati"},{"aya":"180","id":187,"locale":"tg","sura":"002","text":"Ҳар гоҳ яке аз шуморо марг фаро расад ва моле бар ҷой гузорад, муқаррар шуд, ки дар бораи падару модар ва хешовандон аз рӯи инсоф васият кунад. Ва ин шоиста парҳезгорон аст.","translator":"AbdolMohammad Ayati"},{"aya":"181","id":188,"locale":"tg","sura":"002","text":"Пас ҳар кас, ки он васиятро бишнавад ва он гоҳ дигаргунаш созад, гуноҳаш бар он касест, ки онро дигаргун сохтааст. Худо шунаво ва доност!","translator":"AbdolMohammad Ayati"},{"aya":"182","id":189,"locale":"tg","sura":"002","text":"Ҳар гоҳ хавфи он равад, ки васияткунандае дар васияти худ дастхуши ситам ё гуноҳе шуда бошад, агар касе ба ислоҳи миёни онон пардозад, муртакиби гуноҳе нашудааст, ки Худо омурзанда ва меҳрубон аст!","translator":"AbdolMohammad Ayati"}],"metadata":{"itemsPerPage":7,"pages":41,"previousPage":"/tg/s002-25.json","nextPage":"/tg/s002-27.json"}}