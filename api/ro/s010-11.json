{"results":[{"aya":"071","id":1435,"locale":"ro","sura":"010","text":"Povesteşte-le istoria lui Noe! El spuse poporului său: “O, popor al meu! Dacă şederea mea printre voi şi amintirea semnelor lui Dumnezeu sunt prea mult pentru voi, atunci mă încredinţez lui Dumnezeu. Cădeţi la învoială cu idolii voştri şi nu vă mai neliniştiţi de soarta voastră. Judecaţi-mă şi pe mine! Nu mă lăsaţi să aştept!","translator":"George Grigore"},{"aya":"072","id":1436,"locale":"ro","sura":"010","text":"Dacă întoarceţi spatele, să ştiţi că eu nu vă cer răsplată, căci răsplata mea este la Dumnezeu şi mie mi s-a poruncit să fiu dintre supuşi.”","translator":"George Grigore"},{"aya":"073","id":1437,"locale":"ro","sura":"010","text":"Ei îl socotiră mincinos, iar Noi îl mântuirăm pe el şi pe cei care erau cu el pe arcă. Noi i-am făcut pe ei urmaşi şi i-am înecat pe cei care socoteau semnele Noastre minciuni. Vezi cum a fost sfârşitul celor cărora li s-a predicat!","translator":"George Grigore"},{"aya":"074","id":1438,"locale":"ro","sura":"010","text":"Apoi am trimis, după el, poporului său trimişi care le-au adus dovezi vădite. Ei nu au crezut însă în ceea ce odinioară huliseră. Noi am pecetluit astfel inimile călcătorilor de lege.","translator":"George Grigore"},{"aya":"075","id":1439,"locale":"ro","sura":"010","text":"Noi i-am trimis apoi cu semnele Noastre pe Moise şi pe Aaron la Faraon şi sfetnicii săi, însă aceştia s-au purtat cu trufie, căci erau un popor nelegiuit.","translator":"George Grigore"},{"aya":"076","id":1440,"locale":"ro","sura":"010","text":"Atunci când Adevărul le-a venit de la Noi, ei spuseră: “Este o vrajă vădită!”","translator":"George Grigore"},{"aya":"077","id":1441,"locale":"ro","sura":"010","text":"Moise spuse: “Voi spuneţi despre Adevărul care v-a venit că este o vrajă?” Vrăjitorii nu vor fi niciodată fericiţi.","translator":"George Grigore"}],"metadata":{"itemsPerPage":7,"pages":16,"previousPage":"/ro/s010-10.json","nextPage":"/ro/s010-12.json"}}