{"results":[{"aya":"064","id":2093,"locale":"ro","sura":"017","text":"Tulbură cu glasul tău pe cei pe care vei putea! Adu asupra lor călăreţii şi pedestraşii tăi! Alătură-te lor la averile şi copiii lor! Fă-le făgăduieli!” Ceea ce făgăduieşte Diavolul este numai spre amăgire.","translator":"George Grigore"},{"aya":"065","id":2094,"locale":"ro","sura":"017","text":"“Cât despre robii Mei, tu nu ai nici o împuternicire asupra lor. Domnul tău este de ajuns ca apărător.”","translator":"George Grigore"},{"aya":"066","id":2095,"locale":"ro","sura":"017","text":"Domnul vostru vă mână corabia pe mare ca voi să căutaţi harul Său. El este Milostiv cu voi.","translator":"George Grigore"},{"aya":"067","id":2096,"locale":"ro","sura":"017","text":"Dacă un rău vă atinge pe mare, cei pe care-i chemaţi în locul Lui se rătăcesc, iar când vă mântuim, ducându-vă pe uscat, vă împotriviţi. Omul este tăgăduitor!","translator":"George Grigore"},{"aya":"068","id":2097,"locale":"ro","sura":"017","text":"Sunteţi siguri că Dumnezeu nu vă va scufunda într-o crăpătură a uscatului ori că nu va trimite asupra voastră o furtună de pietre, şi atunci nu veţi afla nici un apărător?","translator":"George Grigore"},{"aya":"069","id":2098,"locale":"ro","sura":"017","text":"Ori sunteţi siguri că nu vă va aduce înapoi încă o dată, că nu va trimite asupra voastră un vârtej ce vă va îneca pentru ceea ce tăgăduiţi? Nu veţi afla pe nimeni care să vă ia, împotriva Noastră, apărarea!","translator":"George Grigore"},{"aya":"070","id":2099,"locale":"ro","sura":"017","text":"Noi i-am preacinstit pe fiii lui Adam. Noi i-am purtat pe uscat şi pe mare şi i-am înzestrat cu cele bune. Noi i-am ales înaintea multora dintre cei pe care i-am creat.","translator":"George Grigore"}],"metadata":{"itemsPerPage":7,"pages":16,"previousPage":"/ro/s017-9.json","nextPage":"/ro/s017-11.json"}}