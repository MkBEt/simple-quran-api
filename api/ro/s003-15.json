{"results":[{"aya":"099","id":392,"locale":"ro","sura":"003","text":"Spune: “Voi, oameni ai Cărţii! De ce îl întoarceţi pe cel care crede de la Calea lui Dumnezeu şi căutaţi s-o întortocheaţi, de vreme ce sunteţi martori? Dumnezeu nu este nepăsător la ceea ce făptuiţi.","translator":"George Grigore"},{"aya":"100","id":393,"locale":"ro","sura":"003","text":"O, voi cei ce credeţi! Dacă daţi ascultare unora din cei cărora li s-a dat Cartea, ei vă vor întoarce la tăgadă, după ce aţi crezut.","translator":"George Grigore"},{"aya":"101","id":394,"locale":"ro","sura":"003","text":"Cum de mai tăgăduiţi, de vreme ce semnele lui Dumnezeu vă sunt citite, iar trimisul Său este printre voi? Cel care, cu tărie, se leagă de Dumnezeu va fi călăuzit pe Dreaptă Cale.”","translator":"George Grigore"},{"aya":"102","id":395,"locale":"ro","sura":"003","text":"“O, voi cei ce credeţi! Temeţi-vă de Dumnezeu cu teama ce I se cade. Să nu muriţi decât supuşi Lui fiind.","translator":"George Grigore"},{"aya":"103","id":396,"locale":"ro","sura":"003","text":"Legaţi-vă toţi cu tărie de legământul lui Dumnezeu! Nu vă împărţiţi! Amintiţi-vă de harul lui Dumnezeu asupra voastră! Când eraţi vrăjmaşi, El v-a unit inimile şi v-aţi făcut, prin harul Lui, fraţi. Eraţi pe buza unei prăpastii de foc, iar El v-a izbăvit de ea. Aşa vă lămureşte vouă Dumnezeu semnele Sale. Poate vă veţi lăsa călăuziţi!","translator":"George Grigore"},{"aya":"104","id":397,"locale":"ro","sura":"003","text":"Poate va ieşi din voi o adunare care îi va chema pe oameni la bine şi le va porunci cuviinţa şi îi va opri pe ei de la urâciune: aceştia vor fi cei fericiţi!","translator":"George Grigore"},{"aya":"105","id":398,"locale":"ro","sura":"003","text":"Nu fiţi ca cei care se dezbină şi se învrăjbesc după ce le-au venit dovezile vădite. Aceştia, de o osândă cumplită, vor avea parte","translator":"George Grigore"}],"metadata":{"itemsPerPage":7,"pages":29,"previousPage":"/ro/s003-14.json","nextPage":"/ro/s003-16.json"}}