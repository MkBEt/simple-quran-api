{"results":[{"aya":"036","id":1632,"locale":"ro","sura":"012","text":"Doi tineri intrară în acelaşi timp cu el în temniţă. Unul dintre ei spuse: “Am visat un vis în care se făcea că storceam (struguri de) vin.” Celălalt spuse: “Eu am visat un vis în care se făcea că duceam pe cap pâine din care ciuguleau păsările. Spune-ne care-i tâlcul acestora, căci te vedem că eşti dintre făptuitorii de bine.”","translator":"George Grigore"},{"aya":"037","id":1633,"locale":"ro","sura":"012","text":"Iosif spuse: “Nu vă va veni mâncarea ce vă este hărăzită înainte de a vă spune tâlcul acestora precum m-a învăţat Domnul meu. Eu am părăsit credinţa unui popor ce nu credea în Dumnezeu şi ce tăgăduia Viaţa de Apoi.","translator":"George Grigore"},{"aya":"038","id":1634,"locale":"ro","sura":"012","text":"Eu am urmat strămoşilor mei, Abraham, Isaac şi Iacob. Nu se cade să-i alăturăm ceva lui Dumnezeu. Acesta este harul lui Dumnezeu asupra noastră şi asupra oamenilor.","translator":"George Grigore"},{"aya":"039","id":1635,"locale":"ro","sura":"012","text":"O, voi, soţii mei de temniţă! Mai mulţi stăpâni răzleţiţi vă sunt mai buni decât Dumnezeu, Unul, Biruitorul?","translator":"George Grigore"},{"aya":"040","id":1636,"locale":"ro","sura":"012","text":"Celor cărora voi vă închinaţi în locul Lui nu sunt decât nişte nume pe care voi şi taţii voştri li le-aţi dat fără ca Dumnezeu să vă fi pogorât vreo împuternicire pentru aceasta. Judecata este doar a lui Dumnezeu. El a poruncit să vă închinaţi numai Lui. Aceasta este Legea cea Dreaptă, însă cei mai mulţi oameni nu ştiu!","translator":"George Grigore"},{"aya":"041","id":1637,"locale":"ro","sura":"012","text":"O, soţii mei de temniţă! Unul dintre voi va turna vin stăpânului său, iar celălalt va fi răstignit, şi păsările îi vor ciuguli capul. Este lucru hotărât cel asupra căruia m-aţi cercetat.”","translator":"George Grigore"},{"aya":"042","id":1638,"locale":"ro","sura":"012","text":"El spuse atunci celui care după închipuirea sa urma să fie eliberat: “Pomeneşte-mă în faţa stăpânului tău.” Diavolul îl făcu însă să uite să-i pomenească stăpânului său de Iosif, şi astfel Iosif zăcu câţiva ani în temniţă.","translator":"George Grigore"}],"metadata":{"itemsPerPage":7,"pages":16,"previousPage":"/ro/s012-5.json","nextPage":"/ro/s012-7.json"}}