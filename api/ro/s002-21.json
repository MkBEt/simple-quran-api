{"results":[{"aya":"141","id":148,"locale":"ro","sura":"002","text":"Aceia au fost un neam care s-a dus. Au avut ceea ce au agonisit, după cum şi voi veţi avea ceea ce veţi agonisi şi nu veţi fi întrebaţi de ceea ce au făptuit ei.","translator":"George Grigore"},{"aya":"142","id":149,"locale":"ro","sura":"002","text":"Cei neghiobi între oameni vor spune: “Ce i-a abătut de la qibla lor pe care o ţineau?” Spune-le: “Ale lui Dumnezeu sunt Răsăritul şi Asfinţitul. El călăuzeşte pe cine voieşte pe calea cea dreaptă.”","translator":"George Grigore"},{"aya":"143","id":150,"locale":"ro","sura":"002","text":"Noi v-am făcut pe voi un neam de mijloc ca să fiţi martori asupra oamenilor, iar trimisul să fie martor asupra voastră. Noi nu am făcut qibla pe care o ţineţi decât ca să ştim cine-l urmează pe trimis şi cine se întoarce de unde a plecat. Este greu, însă nu şi pentru cei călăuziţi de Dumnezeu, căci Dumnezeu nu le lasă credinţa să piară. Dumnezeu, cu oamenii, este Bun, Milostiv.","translator":"George Grigore"},{"aya":"144","id":151,"locale":"ro","sura":"002","text":"Te-am văzut că ţi-ai întors faţa către cer ca să-ţi dăm qibla care să-ţi fie pe plac. Întoarce-ţi faţa către Moscheea cea Sfântă! Oriunde aţi fi, întoarceţi-vă faţa către ea! Cei care au primit Cartea, ştiu că acesta este Adevărul de la Domnul lor. Dumnezeu nu este nepăsător la ceea ce făptuiesc ei.","translator":"George Grigore"},{"aya":"145","id":152,"locale":"ro","sura":"002","text":"Chiar dacă le-ai aduce celor care n-au primit Cartea toate semnele, tot nu ţi-ar urma qibla ta, după cum nici tu nu le-ai urma qibla lor. Nici unii nu urmează qibla celorlalţi. Dacă tu te iei însă după poftele lor, după toată ştiinţa dată, atunci vei fi nedrept.","translator":"George Grigore"},{"aya":"146","id":153,"locale":"ro","sura":"002","text":"Cei cărora le-am dat Cartea îl cunosc pe el, precum îşi cunosc fiii, însă unii dintre ei ascund Adevărul, cu toate că-l ştiu.","translator":"George Grigore"},{"aya":"147","id":154,"locale":"ro","sura":"002","text":"De la Domnul tău este Adevărul. Nu fiţi şovăitori!","translator":"George Grigore"}],"metadata":{"itemsPerPage":7,"pages":41,"previousPage":"/ro/s002-20.json","nextPage":"/ro/s002-22.json"}}