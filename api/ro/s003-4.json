{"results":[{"aya":"022","id":315,"locale":"ro","sura":"003","text":"Deşarte le sunt faptele în Viaţa de Acum şi în Viaţa de Apoi. Ei nu vor avea ajutoare.","translator":"George Grigore"},{"aya":"023","id":316,"locale":"ro","sura":"003","text":"Nu i-ai văzut pe cei cărora li s-a dat din Carte cum cheamă Cartea să judece între ei? Unii dintre ei însă întorc spatele, nepăsători.","translator":"George Grigore"},{"aya":"024","id":317,"locale":"ro","sura":"003","text":"Şi aceasta, fiindcă ei spun: “Focul nu ne va atinge decât puţine zile.” N-au decât să se lase rătăciţi în legea lor de ceea ce au născocit!","translator":"George Grigore"},{"aya":"025","id":318,"locale":"ro","sura":"003","text":"Ce se va întâmpla cu ei atunci când, fără nici o îndoială, îi vom strânge într-o zi? Fiecărui suflet i se va da după ceea ce a agonisit şi nimeni nu va fi nedreptăţit.","translator":"George Grigore"},{"aya":"026","id":319,"locale":"ro","sura":"003","text":"Spune: “Dumnezeule, Stăpân al Împăraţiei! Tu dai împărăţia cui voieşti şi iei împărăţia cui voieşti. Tu înalţi pe cine voieşti şi cobori pe cine voieşti. În mâna Ta este binele. Tu eşti Atotputernicul.","translator":"George Grigore"},{"aya":"027","id":320,"locale":"ro","sura":"003","text":"Tu faci ca noaptea să străpungă ziua şi faci ca ziua să străpungă noaptea. Tu scoţi viul din mort, precum şi mortul din viu. Tu înzestrezi pe cine voieşti, fără socoteală.","translator":"George Grigore"},{"aya":"028","id":321,"locale":"ro","sura":"003","text":"Credincioşii să nu-şi ia oblăduitori tăgăduitori în locul credincioşilor. Cel care va face altfel nu va avea nimic de la Dumnezeu, doar dacă nu vă temeţi de el. Dumnezeu însuşi vă previne, căci întru Dumnezeu este devenirea.","translator":"George Grigore"}],"metadata":{"itemsPerPage":7,"pages":29,"previousPage":"/ro/s003-3.json","nextPage":"/ro/s003-5.json"}}