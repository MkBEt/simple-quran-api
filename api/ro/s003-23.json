{"results":[{"aya":"155","id":448,"locale":"ro","sura":"003","text":"Dintre voi, unii s-au întors în ziua când cele două tabere s-au întâlnit, căci Diavolul i-a făcut de ruşine ca răsplată a ceeea ce au săvârşit. Dumnezeu i-a iertat însă, căci Dumnezeu este Iertător, Blând.","translator":"George Grigore"},{"aya":"156","id":449,"locale":"ro","sura":"003","text":"O, voi cei ce credeţi! Nu fiţi asemenea celor care tăgăduiesc, care spun despre fraţii lor ce au străbătut pământul şi au luptat: “Ei nu ar fi murit, nu ar fi fost ucişi, dacă ar fi rămas cu noi.” Dumnezeu să le arunce deznădejdea în inimi! Dumnezeu este Cel ce dăruieşte viaţa şi moartea. Dumnezeu este Văzător a ceea ce făptuiţi.","translator":"George Grigore"},{"aya":"157","id":450,"locale":"ro","sura":"003","text":"Dacă sunteţi ucişi pe calea lui Dumnezeu ori dacă muriţi, iertarea şi milostivenia lui Dumnezeu sunt mai bune decât ceea ce ei adună.","translator":"George Grigore"},{"aya":"158","id":451,"locale":"ro","sura":"003","text":"Dacă muriţi ori dacă sunteţi ucişi, veţi fi adunaţi înaintea lui Dumnezeu.","translator":"George Grigore"},{"aya":"159","id":452,"locale":"ro","sura":"003","text":"Fii blând cu ei, din milostivenia lui Dumnezeu. Dacă eşti crud şi aspru la inimă, ei se vor scutura de tine. Iartă-le lor! Cere iertare pentru ei! Cere-le sfatul pentru orice, însă când ai luat o hotărâre, încredinţează-te lui Dumnezeu. Dumnezeu îi iubeşte pe cei care se încredinţează Lui.","translator":"George Grigore"},{"aya":"160","id":453,"locale":"ro","sura":"003","text":"Dacă Dumnezeu vă ajută, nimeni nu vă mai poate birui. Dacă vă părăseşte, cine altul în afară de El v-ar putea ajuta? Credincioşii se încredinţează lui Dumnezeu.","translator":"George Grigore"},{"aya":"161","id":454,"locale":"ro","sura":"003","text":"Nu se cade unui profet să înşele, căci cine înşeală va veni cu înşelătoria sa în Ziua Învierii. Fiece suflet va fi răsplătit pentru ceea ce a agonisit. Nimeni nu v-a fi nedreptăţit.","translator":"George Grigore"}],"metadata":{"itemsPerPage":7,"pages":29,"previousPage":"/ro/s003-22.json","nextPage":"/ro/s003-24.json"}}