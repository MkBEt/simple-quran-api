{"results":[{"aya":"029","id":36,"locale":"ro","sura":"002","text":"El este Cel ce v-a făcut vouă totul pe pământ, apoi s-a întors către cer şi l-a rânduit în şapte tării. El este Atoateştiutorul.","translator":"George Grigore"},{"aya":"030","id":37,"locale":"ro","sura":"002","text":"Când Domnul tău spuse îngerilor: “Vreau să-mi fac un locţiitor pe pământ”, ei au răspuns: “Vrei să faci un locţiitor care să-i zădărnicească rostul şi să risipească şuvoaie de sânge, în vreme ce noi Te preamărim cu laude şi Te preasfinţim?! Atunci, El spuse: “Eu ştiu ceea ce voi nu ştiţi.”","translator":"George Grigore"},{"aya":"031","id":38,"locale":"ro","sura":"002","text":"El l-a învăţat pe Adam toate numele făpturilor, apoi le-a înfăţişat îngerilor, spunând: “Daţi-mi de ştire numele acestora, dacă spuneţi adevărul!”","translator":"George Grigore"},{"aya":"032","id":39,"locale":"ro","sura":"002","text":"Ei au spus: “Mărire Ţie! Noi nu avem ştiinţă decât de ceea ce Tu ne-ai învăţat, căci Tu eşti Ştiutorul, Înţeleptul.”","translator":"George Grigore"},{"aya":"033","id":40,"locale":"ro","sura":"002","text":"El spuse: “Adame, dă-le de ştire numele lor!” După ce Adam le-a dat de ştire numele lor, Domnul spuse: “Nu v-am spus că Eu cunosc Taina cerurilor şi a pământului, că Eu cunosc ceea ce arătaţi şi ceea ce ascundeţi?”","translator":"George Grigore"},{"aya":"034","id":41,"locale":"ro","sura":"002","text":"Când Noi am spus îngerilor: “Prosternaţi-vă înaintea lui Adam!”, ei s-au prosternat, afară de Iblis, care a refuzat cu trufie, căci era dintre cei tăgăduitori.","translator":"George Grigore"},{"aya":"035","id":42,"locale":"ro","sura":"002","text":"Noi am spus: “Adame, locuieşte tu cu soaţa ta în Grădină, mâncaţi din roadele sale după poftă, însă nu vă apropiaţi de acest pom, căci, altminterea, veţi fi dintre cei nedrepţi.”","translator":"George Grigore"}],"metadata":{"itemsPerPage":7,"pages":41,"previousPage":"/ro/s002-4.json","nextPage":"/ro/s002-6.json"}}