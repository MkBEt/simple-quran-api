{"results":[{"aya":"071","id":2419,"locale":"ro","sura":"020","text":"Faraon spuse: “Voi aţi crezut în El înainte ca eu să vă dau îngăduinţa, căci El este mai marele vostru care v-a învăţat vrăjitoria. Voi pune să vi se taie mâinile şi picioarele în curmeziş, apoi veţi fi răstigniţi pe trunchiuri de curmali. Veţi şti atunci care dintre noi este mai aprig şi mai necurmat în osândă.”","translator":"George Grigore"},{"aya":"072","id":2420,"locale":"ro","sura":"020","text":"Ei spuseră: “Noi nu te putem pune înaintea dovezilor vădite pe care ni le-a adus şi nici înaintea Celui ce ne-a creat. Hotărăşte ceea ce ai de hotărât, căci tu hotărăşti numai în Viaţa de Acum.","translator":"George Grigore"},{"aya":"073","id":2421,"locale":"ro","sura":"020","text":"Noi credem în Domnul nostru ca El să ne ierte nouă greşelile noastre şi vrăjile la care tu ne-ai silit.” Dumnezeu este Bun şi Veşnic!","translator":"George Grigore"},{"aya":"074","id":2422,"locale":"ro","sura":"020","text":"Cel care vine la Domnul său ca un nelegiuit va avea parte de Gheena în care nici nu va muri, şi nici nu va trăi.","translator":"George Grigore"},{"aya":"075","id":2423,"locale":"ro","sura":"020","text":"Cei care vin la El, ca nişte credincioşi care au săvârşit fapte bune, aceia vor avea cele mai înalte trepte:","translator":"George Grigore"},{"aya":"076","id":2424,"locale":"ro","sura":"020","text":"Grădinile Edenului pe sub care curg râuri, unde vor veşnici. Aceasta este răsplata celui ce se curăţă.","translator":"George Grigore"},{"aya":"077","id":2425,"locale":"ro","sura":"020","text":"Noi i-am dezvăluit lui Moise: “Pleacă la noapte cu robii Mei. Despică-le drum prin mare, un drum zvântat. Să nu-ţi fie frică de urmăritori! Să nu te temi!”","translator":"George Grigore"}],"metadata":{"itemsPerPage":7,"pages":20,"previousPage":"/ro/s020-10.json","nextPage":"/ro/s020-12.json"}}