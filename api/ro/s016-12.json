{"results":[{"aya":"078","id":1979,"locale":"ro","sura":"016","text":"Dumnezeu v-a scos din pântecele mamelor voastre fără să ştiţi nimic şi v-a dăruit auzul, văzul şi inimile. Poate veţi mulţumi!","translator":"George Grigore"},{"aya":"079","id":1980,"locale":"ro","sura":"016","text":"N-au văzut păsările plutind în văzduhul cerului? Cine le ţine acolo, dacă nu Dumnezeu? Întru aceasta sunt semne pentru un popor ce crede!","translator":"George Grigore"},{"aya":"080","id":1981,"locale":"ro","sura":"016","text":"Dumnezeu v-a făcut casele voastre spre locuire, precum v-a făcut case din piei de dobitoace ca să vă fie uşurare ziua când mergeţi şi ziua când poposiţi. Şi spre întrebuinţare v-a dat lâna, părul de cămilă şi părul de capră, aşternuturi şi o bucurie vremelnică.","translator":"George Grigore"},{"aya":"081","id":1982,"locale":"ro","sura":"016","text":"Dintre cele ce a creat, Dumnezeul v-a făcut vouă umbrare. El v-a făcut vouă din munţi adăposturi. El v-a făcut vouă veşminte ce vă apără de arşiţă, şi veşminte ce vă apără pe voi de urgia voastră. Aşa împlineşte El binefacerile Sale faţă de voi. Poate vă veţi supune!","translator":"George Grigore"},{"aya":"082","id":1983,"locale":"ro","sura":"016","text":"Dacă ei îţi întorc spatele, să ştii că asupra ta este doar înştiinţarea cea desluşită.","translator":"George Grigore"},{"aya":"083","id":1984,"locale":"ro","sura":"016","text":"Ei recunosc binefacerile lui Dumnezeu, după care se leapădă de ele. Cei mai mulţi sunt tăgăduitori.","translator":"George Grigore"},{"aya":"084","id":1985,"locale":"ro","sura":"016","text":"În Ziua când vom învia câte un martor din fiece adunare, nu li se va da îngăduinţa tăgăduitorilor să vorbească şi nici nu vor fi băgaţi în seamă.","translator":"George Grigore"}],"metadata":{"itemsPerPage":7,"pages":19,"previousPage":"/ro/s016-11.json","nextPage":"/ro/s016-13.json"}}