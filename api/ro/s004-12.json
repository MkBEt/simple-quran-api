{"results":[{"aya":"078","id":571,"locale":"ro","sura":"004","text":"Oriunde aţi fi, moartea vă va lovi, chiar de vă veţi închide în turnuri întărite. Dacă li se întâmplă un lucru bun, ei spun: “Acesta este de la Dumnezeu!” Dacă li se întâmplă un lucru rău, ei spun: “Acesta este de la tine!” Spune: “Totul este de la Dumnezeu!” Ce are poporul acesta de nici măcar o vorbă nu poate înţelege?","translator":"George Grigore"},{"aya":"079","id":572,"locale":"ro","sura":"004","text":"Orice bine care ţi se întâmplă vine de la Dumnezeu, orice rău care te loveşte vine de la tine însuţi. Noi te-am trimis oamenilor ca trimis şi Dumnezeu este de ajuns ca Martor!","translator":"George Grigore"},{"aya":"080","id":573,"locale":"ro","sura":"004","text":"Cei care dau ascultare trimisului, dau ascultare lui Dumnezeu, iar pe cei care întorc spatele, lasă-i, căci nu te-am trimis paznic asupra lor!","translator":"George Grigore"},{"aya":"081","id":574,"locale":"ro","sura":"004","text":"Ei spun: “Noi dăm ascultare!” După ce au ieşit însă de la tine, unii dintre ei ţin sfaturi noaptea, departe de cele spuse de tine. Dumnezeu scrie toate sfaturile lor în noapte. Îndepărtează-te de ei! Încredinţează-te lui Dumnezeu! Dumnezeu este de ajuns ca Apărător!","translator":"George Grigore"},{"aya":"082","id":575,"locale":"ro","sura":"004","text":"Ei nu chibzuiesc asupra Coranului? Dacă ar fi venit de la altul decât Dumnezeu, ar fi aflat în el multe nepotriviri.","translator":"George Grigore"},{"aya":"083","id":576,"locale":"ro","sura":"004","text":"Dacă o poruncă le vine, fie de linişte, fie de teamă, ei o răspândesc în jurul lor. Dacă însă ar împărtăşi-o trimisului şi celor, dintre ei, ce au porunca pentru a le cere părerea, ar pricepe-o de la ei. Dacă harul şi milostivenia lui Dumnezeu n-ar fi fost asupra voastră, l-aţi fi urmat pe Diavol, în afara puţinora dintre voi.","translator":"George Grigore"},{"aya":"084","id":577,"locale":"ro","sura":"004","text":"Luptă pentru calea lui Dumnezeu! Tu nu eşti răspunzător decât de tine însuţi. Îndeamnă-i pe credincioşi! Dumnezeu va opri, poate, urgia celor care tăgăduiesc. Dumnezeu este mult mai de temut în urgie, mult mai de temut în pedeapsă!","translator":"George Grigore"}],"metadata":{"itemsPerPage":7,"pages":26,"previousPage":"/ro/s004-11.json","nextPage":"/ro/s004-13.json"}}