{"results":[{"aya":"134","id":627,"locale":"ro","sura":"004","text":"Cel care vrea răsplata Vieţii de Acum..., ei bine, răsplata Vieţii de Acum şi cea a Vieţii de Apoi, numai la Dumnezeu se află. Dumnezeu este Auzitor, Văzător.","translator":"George Grigore"},{"aya":"135","id":628,"locale":"ro","sura":"004","text":"O, voi cei ce credeţi! Fiţi întotdeauna drepţi, mărturisind drept înaintea lui Dumnezeu chiar şi asupra voastră, a părinţilor voştri, a rudelor voastre, fie că este vorba de un bogat ori de un sărac, căci Dumnezeu este înaintea tuturor. Nu urmaţi poftei, păgubind dreptatea, căci dacă o întortocheaţi ori o întoarceţi pe dos, să ştiţi că Dumnezeu este Cunoscător a ceea ce făptuiţi.","translator":"George Grigore"},{"aya":"136","id":629,"locale":"ro","sura":"004","text":"O, voi cei ce credeţi! Credeţi în Dumnezeu şi în trimisul Său, în Cartea care a fost pogorâtă asupra trimisului Său şi în Cartea care a fost pogorâtă mai înainte. Cine îi tăgăduieşte pe Dumnezeu, pe îngerii Săi, pe scripturile Sale, pe trimişii Săi şi Ziua de Apoi se află într-o adâncă rătăcire.","translator":"George Grigore"},{"aya":"137","id":630,"locale":"ro","sura":"004","text":"Pe cei care au crezut şi apoi au tăgăduit, apoi, ba au crezut, ba au tăgăduit, iar apoi au sporit în tăgadă, Dumnezeu nu-i va ierta şi El nu-i va călăuzi pe nici o cale.","translator":"George Grigore"},{"aya":"138","id":631,"locale":"ro","sura":"004","text":"Vesteşte-le făţarnicilor că vor avea parte de o dureroasă osândă.","translator":"George Grigore"},{"aya":"139","id":632,"locale":"ro","sura":"004","text":"Oare cei care îşi iau drept oblăduitori tăgăduitori în locul credincioşilor caută la ei puterea? Puterea, întru totul, este a lui Dumnezeu.","translator":"George Grigore"},{"aya":"140","id":633,"locale":"ro","sura":"004","text":"El v-a pogorât vouă în Carte: “Când ascultaţi versetele lui Dumnezeu şi sunt tăgăduite şi batjocorite de unii, nu staţi cu ei dacă nu schimbă vorba, căci altfel veţi fi asemenea lor.” Dumnezeu îi va strânge laolaltă în Gheena pe făţarnici şi pe tăgăduitori.","translator":"George Grigore"}],"metadata":{"itemsPerPage":7,"pages":26,"previousPage":"/ro/s004-19.json","nextPage":"/ro/s004-21.json"}}