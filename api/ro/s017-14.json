{"results":[{"aya":"092","id":2121,"locale":"ro","sura":"017","text":"ori, după cum ai pretins, până ce nu vei prăvăli cerul în bucăţi asupra noastră, ori până ce nu-i vei aduce pe Dumnezeu şi pe îngeri, chezăşie,","translator":"George Grigore"},{"aya":"093","id":2122,"locale":"ro","sura":"017","text":"ori până ce nu vei avea o casă plină de podoabe, ori până ce nu te vei înălţa la cer. Şi nici atunci nu vom crede în înălţarea ta, dacă nu vei pogorî asupra noastră o Carte pe care s-o citim.” Spune: “Mărire Domnului meu! Oare eu nu sunt doar un om, un trimis?”","translator":"George Grigore"},{"aya":"094","id":2123,"locale":"ro","sura":"017","text":"Nimic nu i-ar împiedica să creadă când le vine călăuzirea, dacă nu ar spune: “Dumnezeu a trimis un om ca trimis?”","translator":"George Grigore"},{"aya":"095","id":2124,"locale":"ro","sura":"017","text":"Spune: “Dacă pe pământ ar fi fost îngeri care să umble în tihnă, atunci am fi pogorât din cer asupra lor un înger ca trimis.”","translator":"George Grigore"},{"aya":"096","id":2125,"locale":"ro","sura":"017","text":"Spune: “Dumnezeu este de ajuns ca Martor între mine şi voi. El este Cunoscător, Văzător al robilor Săi.","translator":"George Grigore"},{"aya":"097","id":2126,"locale":"ro","sura":"017","text":"Cel pe care-l călăuzeşte Dumnezeu este bine călăuzit. Tu nu vei afla călăuză, afară de El, celor pe care îi rătăceşte. În Ziua Învierii îi vom strânge faţă în faţă: orbi, muţi şi surzi. Limanul lor va fi Gheena. De fiece dată când focul se va potoli, Noi le vom înteţi flacăra arzătoare.","translator":"George Grigore"},{"aya":"098","id":2127,"locale":"ro","sura":"017","text":"Aceasta este răsplata lor pentru că au tăgăduit semnele Noastre şi pentru că au spus: “Când vom fi oseminte şi ţărână, vom mai fi sculaţi ca o nouă făptură?”","translator":"George Grigore"}],"metadata":{"itemsPerPage":7,"pages":16,"previousPage":"/ro/s017-13.json","nextPage":"/ro/s017-15.json"}}