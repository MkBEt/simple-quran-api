{"results":[{"aya":"057","id":1011,"locale":"ro","sura":"007","text":"El este Cel ce dezlănţuie vânturile ca vestire a milostiveniei Sale. Ele poartă nori grei, pe care îi împingem către un pământ mort. Acolo facem apa să cadă şi dăm la iveală roada de tot soiul. Tot aşa îi vom învia şi pe morţi. Poate vă veţi aminti!","translator":"George Grigore"},{"aya":"058","id":1012,"locale":"ro","sura":"007","text":"În ţinutul bun, ierburile răsar singure cu îngăduinţa Domnului său, iar în ţinutul rău nu răsar decât buruienile. Astfel Noi lămurim semnele unui popor mulţumitor.","translator":"George Grigore"},{"aya":"059","id":1013,"locale":"ro","sura":"007","text":"Noi l-am trimis pe Noe poporului său. El spuse: “O, popor al meu! Închinaţi-vă lui Dumnezeu. Voi nu aveţi alt dumnezeu afară de El. Îmi este teamă pentru voi de osânda din Ziua cea cumplită.”","translator":"George Grigore"},{"aya":"060","id":1014,"locale":"ro","sura":"007","text":"Căpeteniile poporului său spuseră: “Noi te vedem rătăcit de-a binelea.”","translator":"George Grigore"},{"aya":"061","id":1015,"locale":"ro","sura":"007","text":"El spuse: “O, popor al meu! Eu nu sunt rătăcit! Eu sunt un trimis al Domnului lumilor!","translator":"George Grigore"},{"aya":"062","id":1016,"locale":"ro","sura":"007","text":"Eu vă vestesc soliile Domnului meu. Eu vă sunt vouă un bun sfetnic. Eu ştiu de la Dumnezeu ceea ce voi nu ştiţi.","translator":"George Grigore"},{"aya":"063","id":1017,"locale":"ro","sura":"007","text":"Vă miraţi că o amintire de la Domnul vostru v-a venit cu un om dintre voi ca să vă prevină şi ca să vă temeţi de Dumnezeu? Poate veţi fi miluiţi!”","translator":"George Grigore"}],"metadata":{"itemsPerPage":7,"pages":30,"previousPage":"/ro/s007-8.json","nextPage":"/ro/s007-10.json"}}