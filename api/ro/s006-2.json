{"results":[{"aya":"008","id":797,"locale":"ro","sura":"006","text":"Ei spun: “De ce nu a fost pogorât un înger la el?” Dacă am fi pogorât un înger, atunci soarta le-ar fi fost hotărâtă.","translator":"George Grigore"},{"aya":"009","id":798,"locale":"ro","sura":"006","text":"Şi dacă l-am fi făcut înger, i-am fi dat chip de om şi l-am fi înveşmântat aşa cum se înveşmântă şi ei.","translator":"George Grigore"},{"aya":"010","id":799,"locale":"ro","sura":"006","text":"Trimişii dinaintea ta au fost batjocoriţi, însă pe zeflemitori i-a împresurat ceea ce batjocoreau.","translator":"George Grigore"},{"aya":"011","id":800,"locale":"ro","sura":"006","text":"Spune: “Străbateţi pământul şi vedeţi cum a fost sfârşitul hulitorilor.”","translator":"George Grigore"},{"aya":"012","id":801,"locale":"ro","sura":"006","text":"Spune: “Ale cui sunt cele din ceruri şi de pe pământ?” Spune: “Ale lui Dumnezeu!” Dumnezeu şi-a scris sieşi milostivenia. El vă va strânge în Ziua Învierii asupra căreia nu este nici o îndoială. Cei care se pierd pe ei înşişi, sunt cei care nu cred.","translator":"George Grigore"},{"aya":"013","id":802,"locale":"ro","sura":"006","text":"A Lui este ceea ce stă întru noapte şi zi. El este Auzitorul, Ştiutorul.","translator":"George Grigore"},{"aya":"014","id":803,"locale":"ro","sura":"006","text":"Spune: “Să-mi iau alt oblăduitor în locul lui Dumnezeu, Creatorul cerurilor şi al pământului, El, Cel ce hrăneşte şi nu se hrăneşte?” Spune: “Mie mi s-a poruncit să fiu cel dintâi care mă supun. Nu fiţi închinători la idoli.”","translator":"George Grigore"}],"metadata":{"itemsPerPage":7,"pages":24,"previousPage":"/ro/s006.json","nextPage":"/ro/s006-3.json"}}