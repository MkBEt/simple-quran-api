{"results":[{"aya":"050","id":839,"locale":"ro","sura":"006","text":"Spune: “Eu nu vă spun că am comorile lui Dumnezeu, căci eu nu cunosc Taina. Eu nu vă spun că sunt un înger, căci nu urmez decât ceea ce mi s-a dezvăluit.” Spune: “Orbul şi văzătorul sunt oare deopotrivă? Nu cugetaţi oare?”","translator":"George Grigore"},{"aya":"051","id":840,"locale":"ro","sura":"006","text":"Previne-i pe cei cărora le este frică că vor fi strânşi înaintea Domnului lor şi că nu vor afla în afara Lui nici oblăduitor, nici mijlocitor. Poate se vor teme!","translator":"George Grigore"},{"aya":"052","id":841,"locale":"ro","sura":"006","text":"Nu-i alunga pe cei care Îl cheamă pe Domnul lor dimineaţa şi seara, dorind Faţa Sa. Ei n-au să-ţi dea ţie nici o socoteală, iar tu nu ai să le dai lor nici o socoteală. De-i alungi, vei fi dintre nedrepţi.","translator":"George Grigore"},{"aya":"053","id":842,"locale":"ro","sura":"006","text":"Noi i-am pus la încercare pe unii cu alţii ca ei să spună: “Cei cărora Dumnezeu le-a dat, sunt printre noi?” Oare nu Dumnezeu este Cel care îi ştie prea bine pe cei mulţumitori?","translator":"George Grigore"},{"aya":"054","id":843,"locale":"ro","sura":"006","text":"Când cei care cred în semnele Noastre vin la tine, spune-le: “Pace vouă! Domnul vostru şi-a scris sieşi însuşi milostivenie!” Cel dintre voi care săvârşeşte răul din neştiinţă şi care apoi se căieşte şi se îndreaptă, să ştie că El este Iertător, Milostiv!","translator":"George Grigore"},{"aya":"055","id":844,"locale":"ro","sura":"006","text":"Astfel, Noi lămurim semnele ca drumul nelegiuiţilor să fie limpede cunoscut.","translator":"George Grigore"},{"aya":"056","id":845,"locale":"ro","sura":"006","text":"Spune: “Îmi este oprit să mă închin celor pe care voi îi chemaţi în locul lui Dumnezeu.” Spune: “Eu nu voi urma poftele voastre, căci altfel mă voi rătăci şi nu voi mai fi dintre cei călăuziţi.”","translator":"George Grigore"}],"metadata":{"itemsPerPage":7,"pages":24,"previousPage":"/ro/s006-7.json","nextPage":"/ro/s006-9.json"}}