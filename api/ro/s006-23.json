{"results":[{"aya":"155","id":944,"locale":"ro","sura":"006","text":"Aceasta este o Carte binecuvântată pe care Noi am pogorât-o. Urmaţi-o! Temeţi-vă de Dumnezeu! Poate veţi fi miluiţi!","translator":"George Grigore"},{"aya":"156","id":945,"locale":"ro","sura":"006","text":"Să nu spuneţi: “Nu a fost pogorâtă Cartea decât asupra a două popoare înaintea noastră, de aceea noi nu-i ştim învăţătura.”","translator":"George Grigore"},{"aya":"157","id":946,"locale":"ro","sura":"006","text":"Să nu spuneţi: “Dacă ar fi fost pogorâtă Cartea asupra noastră, noi am fi fost mai bine călăuziţi decât ei.” Domnul vostru v-a dat o dovadă vădită — călăuză şi milostivenie. Cine este mai nedrept decât cel care socoate semnele lui Dumnezeu minciună şi întoarce spatele? Curând îi vom răsplăti cu cea mai rea osândă pe cei care au întors spatele semnelor Noastre.","translator":"George Grigore"},{"aya":"158","id":947,"locale":"ro","sura":"006","text":"Ce aşteaptă? Nu cumva ca îngerii să vină la ei, ori ca Domnul tău să vină, ori un semn de la Domnul tău să vină? În Ziua când un semn de la Domnul tău va veni, mărturisirea lor de credinţă nu le va mai sluji la nimic celor care mai înainte nu au crezut ori celui ce, cu credinţa lui, nu a făcut nici un bine. Spune: “Aşteptaţi, căci şi noi aşteptăm!”","translator":"George Grigore"},{"aya":"159","id":948,"locale":"ro","sura":"006","text":"Tu nu eşti cu nimic vinovat de cei care au fărâmiţat legea lor şi au întemeiat secte. Soarta lor este la Dumnezeu. El îi va înştiinţa de ceea ce au făcut.","translator":"George Grigore"},{"aya":"160","id":949,"locale":"ro","sura":"006","text":"Cel care se va înfăţişa cu o faptă bună va primi de zece ori pe atât. Cel care se va înfăţişa cu o faptă rea, va fi răsplătit întocmai. Nimeni nu va fi nedreptăţit.","translator":"George Grigore"},{"aya":"161","id":950,"locale":"ro","sura":"006","text":"Spune: “Domnul meu m-a călăuzit pe o cale dreaptă: aceasta este legea cea dreaptă, credinţa lui Abraham, un drept credincios.” El nu a fost dintre închinătorii la idoli.","translator":"George Grigore"}],"metadata":{"itemsPerPage":7,"pages":24,"previousPage":"/ro/s006-22.json","nextPage":"/ro/s006-24.json"}}