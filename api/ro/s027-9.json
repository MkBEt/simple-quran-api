{"results":[{"aya":"057","id":3216,"locale":"ro","sura":"027","text":"Noi l-am mântuit pe el şi pe ai săi în afară de femeia lui, căci am sortit-o să fie între cei rămaşi în urmă.","translator":"George Grigore"},{"aya":"058","id":3217,"locale":"ro","sura":"027","text":"Noi am trimis asupra lor o ploaie. Ce ploaie rea pentru cei cărora li s-a predicat!","translator":"George Grigore"},{"aya":"059","id":3218,"locale":"ro","sura":"027","text":"Spune: “Laudă lui Dumnezeu! Pace robilor Săi pe care El i-a ales!” Cine este mai bun: Dumnezeu ori cei pe care ei I-i alătură?","translator":"George Grigore"},{"aya":"060","id":3219,"locale":"ro","sura":"027","text":"El este Cel ce a creat cerurile şi pământul şi v-a trimis vouă din cer apă cu care facem să răsară grădini pline de frumuseţi şi ale căror copaci nu v-ar fi stat în putinţă să-i faceţi să răsară. Ori este alt dumnezeu alături de Dumnezeu?” Ei sunt însă un popor care Îi face Lui semeni.","translator":"George Grigore"},{"aya":"061","id":3220,"locale":"ro","sura":"027","text":"El este Cel ce a făcut pământul temei, Cel ce a făcut râurile pe el, Cel ce a pus munţii pe el şi o stavilă între cele două mări. Ori este alt dumnezeu alături de Dumnezeu? Cei mai mulţi însă nu ştiu!","translator":"George Grigore"},{"aya":"062","id":3221,"locale":"ro","sura":"027","text":"El este Cel ce răspunde oropsitului care Îl cheamă, Cel ce îndepărtează răul, Cel ce v-a făcut urmaşi pe pământ. Ori este alt dumnezeu alături de Dumnezeu? Puţini sunt cei care chibzuiesc!","translator":"George Grigore"},{"aya":"063","id":3222,"locale":"ro","sura":"027","text":"El este Cel ce vă călăuzeşte prin întunecimile uscatului şi ale mării. El este Cel ce trimite vânturile ca o veste înainte mergătoare milostiveniei Sale? Ori este alt dumnezeu alături de Dumnezeu? Înălţare lui Dumnezeu peste cei care Îi sunt alăturaţi!","translator":"George Grigore"}],"metadata":{"itemsPerPage":7,"pages":14,"previousPage":"/ro/s027-8.json","nextPage":"/ro/s027-10.json"}}