{"results":[{"aya":"043","id":1203,"locale":"ro","sura":"008","text":"Dumnezeu ţi i-ar fi arătat în vis pe vrăjmaşii tăi puţini la număr: dacă ţi i-ar fi arătat în număr mare, v-aţi fi împotmolit şi v-aţi fi certat asupra acestui lucru. Dumnezeu v-a ferit însă, căci El este Ştiutor al lăuntrului inimilor.","translator":"George Grigore"},{"aya":"044","id":1204,"locale":"ro","sura":"008","text":"Când îi întâlniţi, El vi-i arată puţini în ochii voştri, şi pe voi vă împuţinează în ochii lor, căci Dumnezeu hotărăşte ceea ce este de făcut. Ale lui Dumnezeu sunt hotărârile.","translator":"George Grigore"},{"aya":"045","id":1205,"locale":"ro","sura":"008","text":"O, voi cei ce credeţi. Fiţi tari când întâlniţi o ceată (de vrăjmaşi). Amintiţi-vă întotdeauna de Dumnezeu. Poate veţi fi fericiţi!","translator":"George Grigore"},{"aya":"046","id":1206,"locale":"ro","sura":"008","text":"Daţi ascultare lui Dumnezeu şi trimisului Său. Nu vă certaţi, căci altminterea vă veţi împotmoli şi vântul vostru bun se va duce. Fiţi răbdători! Dumnezeu este cu cei răbdători.","translator":"George Grigore"},{"aya":"047","id":1207,"locale":"ro","sura":"008","text":"Nu fiţi asemenea celor care ies din casele lor plini de ei ca să fie văzuţi de oameni şi care îndepărtează de la calea lui Dumnezeu. Ştiinţa lui Dumnezeu cuprinde ceea ce făptuiesc.","translator":"George Grigore"},{"aya":"048","id":1208,"locale":"ro","sura":"008","text":"Diavolul spune când le împodobeşte faptele: “Nimeni pe lume nu vă va birui astăzi, căci eu vă sunt vouă aproape!” Atunci când cele două tabere fură însă faţă în faţă, el o rupse la fugă, spunând: “Mă lepăd de voi. Eu văd ceea ce voi nu vedeţi. Eu mă tem de Dumnezeu! Dumnezeu este Aprig la pedeapsă!”","translator":"George Grigore"},{"aya":"049","id":1209,"locale":"ro","sura":"008","text":"Făţarnicii şi cei care au boală în inimi spun: “Pe aceştia i-a amăgit credinţa lor!” Pentru cel care se încredinţează lui Dumnezeu, Dumnezeu este Puternic, Înţelept.","translator":"George Grigore"}],"metadata":{"itemsPerPage":7,"pages":11,"previousPage":"/ro/s008-6.json","nextPage":"/ro/s008-8.json"}}