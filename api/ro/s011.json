{"results":[{"aya":"001","id":1474,"locale":"ro","sura":"011","text":"Alif. Lam. Ra. Aceasta este o Carte cu versete întocmite şi apoi lămurite de un Înţelept, Cunoscător.","translator":"George Grigore"},{"aya":"002","id":1475,"locale":"ro","sura":"011","text":"“Nu vă închinaţi decât lui Dumnezeu! Eu, de la El, vă sunt vouă predicator şi vestitor.","translator":"George Grigore"},{"aya":"003","id":1476,"locale":"ro","sura":"011","text":"Cereţi iertare Domnului vostru, apoi întoarceţi-vă către El, căindu-vă. El vă va dărui bucurii până la un anumit soroc. El dăruieşte tuturor celor cu har din harul Său. Dacă voi întoarceţi spatele, mă tem pentru voi de osânda unei Zile mari.","translator":"George Grigore"},{"aya":"004","id":1477,"locale":"ro","sura":"011","text":"La Dumnezeu este întoarcerea voastră. El asupra tuturor are putere.”","translator":"George Grigore"},{"aya":"005","id":1478,"locale":"ro","sura":"011","text":"Oare nu pentru a se ascunde de El, ei se închid în ei înşişi? Când se acoperă însă cu veşminte, nu ştie El oare ceea ce tăinuiesc şi ceea ce destăinuiesc? El este Ştiutor al lăuntrului inimilor.","translator":"George Grigore"},{"aya":"006","id":1479,"locale":"ro","sura":"011","text":"Nu este vietate pe pământ care să nu fie înzestrată de Dumnezeu, şi căruia El să nu-i cunoască culcuşul şi cămara, căci totul este într-o Carte desluşită.","translator":"George Grigore"},{"aya":"007","id":1480,"locale":"ro","sura":"011","text":"El este Cel ce a creat cerurile şi pământul în şase zile — tronul Său era, atunci, pe apă — pentru a vă pune la încercare şi a şti care dintre voi este mai bun la faptă. Dacă spui: “Voi veţi fi sculaţi după moarte”, cei care tăgăduiesc vor spune: “Aceasta este doar o vrajă vădită!”","translator":"George Grigore"}],"metadata":{"itemsPerPage":7,"pages":18,"nextPage":"/ro/s011-2.json"}}