{"results":[{"aya":"015","id":3174,"locale":"ro","sura":"027","text":"Noi le-am dăruit ştiinţa lui David şi lui Solomon. Ei spuneau: “Laudă lui Dumnezeu care ne-a dat întâietate asupra multora din robii Săi credincioşi!”","translator":"George Grigore"},{"aya":"016","id":3175,"locale":"ro","sura":"027","text":"Solomon l-a moştenit pe David şi spuse: “O, voi oameni! Am fost învăţaţi limba zburătoarelor. Am fost copleşiţi cu bunuri de tot soiul. Cu adevărat aceasta este din harul de netăgăduit.”","translator":"George Grigore"},{"aya":"017","id":3176,"locale":"ro","sura":"027","text":"Şi i se adunară oştirile lui Solomon din ginni, oameni şi zburătoare şi se orânduiră.","translator":"George Grigore"},{"aya":"018","id":3177,"locale":"ro","sura":"027","text":"Când ajunseră în Valea Furnicilor, o furnică spuse: “O, voi furnici! Intraţi în lăcaşurile voastre ca să nu vă strivească Solomon şi oştirile sale fără să-şi dea seama.”","translator":"George Grigore"},{"aya":"019","id":3178,"locale":"ro","sura":"027","text":"Solomon zâmbi cu voioşie la spusa ei şi spuse la rândul său: “Domnul meu! Îngăduie-mi să-Ţi mulţumesc pentru harul ce l-ai pogorât asupra mea şi asupra părinţilor mei şi să săvârşesc binele ce Ţie Ţi-ar aduce mulţumire. În milostivenia Ta, lasă-mă să intru între robii Tăi cei drepţi.”","translator":"George Grigore"},{"aya":"020","id":3179,"locale":"ro","sura":"027","text":"Solomon cercetă zburătoarele, apoi spuse: “De ce oare n-am văzut pupăza? Oare este din cei care lipsesc?","translator":"George Grigore"},{"aya":"021","id":3180,"locale":"ro","sura":"027","text":"O voi osândi la aprigă osândă, o voi înjunghia, de nu-mi va veni cu o împuternicire desluşită.”","translator":"George Grigore"}],"metadata":{"itemsPerPage":7,"pages":14,"previousPage":"/ro/s027-2.json","nextPage":"/ro/s027-4.json"}}