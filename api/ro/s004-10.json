{"results":[{"aya":"064","id":557,"locale":"ro","sura":"004","text":"Noi nu trimitem un trimis decât ca să i se dea ascultare, cu îngăduinţa lui Dumnezeu. Dacă cei care s-au nedreptăţit pe ei înşişi vin la tine cerând iertare lui Dumnezeu şi dacă trimisul cere iertare pentru ei, atunci Îl vor afla pe Dumnezeu De-căinţă-primitor, Milostiv.","translator":"George Grigore"},{"aya":"065","id":558,"locale":"ro","sura":"004","text":"Nu! Pe Domnul tău! Ei nu cred atâta vreme cât nu te-au luat judecător pentru gâlcevile lor. Ei nu vor mai afla în ei putinţa de a scăpa de ceea ce tu vei fi hotărât şi se vor supune pe de-a-ntregul.","translator":"George Grigore"},{"aya":"066","id":559,"locale":"ro","sura":"004","text":"Dacă le-am fi scris: “Omorâţi-vă!” ori “Ieşiţi din casele voastre!” Nu ar fi făcut-o decât puţini dintre ei. Ar fi mult mai bine pentru ei şi mult mai de folos pentru întărirea lor să facă ceea ce li se predică.","translator":"George Grigore"},{"aya":"067","id":560,"locale":"ro","sura":"004","text":"Noi le-am da atunci o mare răsplată,","translator":"George Grigore"},{"aya":"068","id":561,"locale":"ro","sura":"004","text":"şi i-am călăuzi pe o dreaptă cale.","translator":"George Grigore"},{"aya":"069","id":562,"locale":"ro","sura":"004","text":"Cei care dau ascultare lui Dumnezeu şi trimisului Său vor fi împreună cu cei pe care Dumnezeu i-a copleşit cu harul Său, cu profeţii, drepţii, martirii şi virtuoşii. Frumoasă este tovărăşia acestora!","translator":"George Grigore"},{"aya":"070","id":563,"locale":"ro","sura":"004","text":"Acesta este harul lui Dumnezeu! Dumnezeu este îndeajuns de Ştiutor!","translator":"George Grigore"}],"metadata":{"itemsPerPage":7,"pages":26,"previousPage":"/ro/s004-9.json","nextPage":"/ro/s004-11.json"}}