{"results":[{"aya":"029","id":2169,"locale":"ro","sura":"018","text":"Spune: “Adevărul este de la Domnul nostru. Cine voieşte, crede. Cine voieşte, tăgăduieşte.” Noi le-am pregătit nedrepţilor un foc cu flăcări ce îi va cuprinde. Dacă cer ajutor, vor fi ajutaţi cu apă asemenea aramei topite ce le va frige feţele. Ce băutură nenorocită! Ce şedere rea!","translator":"George Grigore"},{"aya":"030","id":2170,"locale":"ro","sura":"018","text":"Cei care cred şi săvârşesc fapte bune vor vedea că nu vom lăsa să se piardă răsplata celui ce face un lucru bun.","translator":"George Grigore"},{"aya":"031","id":2171,"locale":"ro","sura":"018","text":"Ei sunt cei care vor stăpâni Grădinile Edenului pe sub care curg râuri, unde vor fi împodobiţi cu brăţări de aur şi înveşmântaţi cu straie verzi, de mătase şi brocart. Se vor culca pe paturi de nuntă. Ce frumoasă răsplată! Ce minunată şedere!","translator":"George Grigore"},{"aya":"032","id":2172,"locale":"ro","sura":"018","text":"Dă-le drept pildă pe cei doi oameni: i-am dat unuia dintre ei două grădini cu vie pe care le-am tivit cu curmali şi am pus între ele un ogor.","translator":"George Grigore"},{"aya":"033","id":2173,"locale":"ro","sura":"018","text":"Cele două grădini dădeau rodul lor şi de nimic nu-l lipseau. Şi Noi am făcut să ţâşnească un pârâu între ele.","translator":"George Grigore"},{"aya":"034","id":2174,"locale":"ro","sura":"018","text":"Şi a avut şi el rod şi i-a spus celuilalt cu care vorbea: “Eu sunt mai bogat decât tine şi mai puternic în oameni.”","translator":"George Grigore"},{"aya":"035","id":2175,"locale":"ro","sura":"018","text":"Nedrept cu el însuşi, el intră în grădina sa şi spuse: “Nu cred că aceasta va pieri vreodată","translator":"George Grigore"}],"metadata":{"itemsPerPage":7,"pages":16,"previousPage":"/ro/s018-4.json","nextPage":"/ro/s018-6.json"}}