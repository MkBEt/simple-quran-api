{"results":[{"aya":"001","id":4613,"locale":"ro","sura":"049","text":"O, voi cei ce credeţi! Nu o luaţi înaintea lui Dumnezeu şi a trimisului Său! Temeţi-vă de Dumnezeu! Dumnezeu este Auzitorul, Ştiutorul!","translator":"George Grigore"},{"aya":"002","id":4614,"locale":"ro","sura":"049","text":"O, voi cei ce credeţi! Nu vă ridicaţi glasurile peste glasul Profetului şi nu-i vorbiţi în gura mare, precum faceţi între voi, căci deşarte vor fi faptele voastre, fără să vă daţi seama.","translator":"George Grigore"},{"aya":"003","id":4615,"locale":"ro","sura":"049","text":"Cei care îşi coboară însă glasurile în preajma trimisului lui Dumnezeu, acelora Dumnezeu le-a pus la încercare inimile întru teamă şi ei vor căpăta iertare şi mare răsplată.","translator":"George Grigore"},{"aya":"004","id":4616,"locale":"ro","sura":"049","text":"Cei care te cheamă din afara încăperilor, în majoritatea lor, nu au minte.","translator":"George Grigore"},{"aya":"005","id":4617,"locale":"ro","sura":"049","text":"Dacă ar răbda până când ai ieşi la ei, ar fi mai bine pentru ei. Dumnezeu este Iertător, Milostiv.","translator":"George Grigore"},{"aya":"006","id":4618,"locale":"ro","sura":"049","text":"O, voi cei ce credeţi! Dacă un desfrânat vă aduce o veste, limpeziţi-o ca să nu loviţi un popor din neştiinţă, iar apoi să vă pară rău de ceea ce-aţi făcut.","translator":"George Grigore"},{"aya":"007","id":4619,"locale":"ro","sura":"049","text":"Să ştiţi că între voi este trimisul lui Dumnezeu. Dacă, în multe treburi v-ar da ascultare, voi aţi avea de suferit. Dumnezeu v-a făcut însă să iubiţi credinţa pe care a împodobit-o în inimile voastre, precum v-a făcut să urâţi tăgada, desfrânarea şi neascultarea. Aceştia sunt cei drept călăuziţi","translator":"George Grigore"}],"metadata":{"itemsPerPage":7,"pages":3,"nextPage":"/ro/s049-2.json"}}