{"results":[{"aya":"078","id":1313,"locale":"ro","sura":"009","text":"Ei nu ştiu că Dumnezeu le cunoaşte secretele şi sfaturile. Dumnezeu este Cunoscător al Tainelor!","translator":"George Grigore"},{"aya":"079","id":1314,"locale":"ro","sura":"009","text":"Unii îi batjocoresc pe credincioşii ce dau milostenii pentru că nu au nici măcar cele de trebuinţă. Dumnezeu îi va batjocori pe ei şi, de o osândă dureroasă, vor avea parte.","translator":"George Grigore"},{"aya":"080","id":1315,"locale":"ro","sura":"009","text":"Cere iertare pentru ei ori nu cere, căci chiar de-ai cere iertare pentru ei de şaptezeci de ori, Dumnezeu nu le va ierta lor, fiindcă ei îl tăgăduiesc pe Dumnezeu şi pe trimisul Său. Dumnezeu nu călăuzeşte poporul stricat!","translator":"George Grigore"},{"aya":"081","id":1316,"locale":"ro","sura":"009","text":"Cei lăsaţi în urmă, se bucură de lăsarea lor, căci astfel nu mai dau ascultare trimisului lui Dumnezeu. Ei urăsc să lupte pentru calea lui Dumnezeu cu bunurile şi făpturile lor. Ei spun: “Nu porniţi la luptă pe arşiţă!” Spune: “Focul Gheenei este cu mult mai arzător!” De-ar înţelege!","translator":"George Grigore"},{"aya":"082","id":1317,"locale":"ro","sura":"009","text":"Vor râde puţin, însă vor plânge apoi mult ca răsplată a ceea ce au agonisit.","translator":"George Grigore"},{"aya":"083","id":1318,"locale":"ro","sura":"009","text":"Dacă Dumnezeu te întoarce către o astfel de obşte, şi îţi cere îngăduinţa de a ieşi cu tine la luptă, spune: “Nu veţi ieşi cu mine niciodată. Nu vă veţi război alături de mine cu vreun vrăjmaş. Aţi fost mulţumiţi să rămâneţi acasă odată, rămâneţi, aşadar, cu cei de pe urmă!”","translator":"George Grigore"},{"aya":"084","id":1319,"locale":"ro","sura":"009","text":"Nu te ruga niciodată pentru vreunul dintre ei când a murit. Nu te opri înaintea mormântului său. Ei i-au tăgăduit pe Dumnezeu şi pe trimisul Său şi au murit în stricăciune.","translator":"George Grigore"}],"metadata":{"itemsPerPage":7,"pages":19,"previousPage":"/ro/s009-11.json","nextPage":"/ro/s009-13.json"}}