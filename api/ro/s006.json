{"results":[{"aya":"001","id":790,"locale":"ro","sura":"006","text":"Laudă lui Dumnezeu, Cel ce a creat cerurile şi pământul şi a rânduit întunecimile şi lumina! Doar cei care îl tăgăduiesc pe Domnul lor, îi născocesc semeni.","translator":"George Grigore"},{"aya":"002","id":791,"locale":"ro","sura":"006","text":"El este Cel ce v-a creat din lut şi a hotărât apoi fiecăruia un soroc, soroc cunoscut numai Lui. Voi încă vă mai îndoiţi însă!","translator":"George Grigore"},{"aya":"003","id":792,"locale":"ro","sura":"006","text":"El este Dumnezeul din ceruri şi de pe pământ. El cunoaşte ce tăinuiţi şi ce destăinuiţi. El cunoaşte ceea ce agonisiţi.","translator":"George Grigore"},{"aya":"004","id":793,"locale":"ro","sura":"006","text":"Nici un semn din semnele Domnului lor nu le-a venit fără ca ei să i se împotrivească.","translator":"George Grigore"},{"aya":"005","id":794,"locale":"ro","sura":"006","text":"Când Adevărul vine la ei, ei îl socot minciună. Curând vor avea ştire despre ceea ce batjocoresc.","translator":"George Grigore"},{"aya":"006","id":795,"locale":"ro","sura":"006","text":"Ei nu văd câte leaturi am nimicit înaintea lor? Noi le dădusem un loc pe pământ, cum nu v-am dat vouă. Noi le-am trimis din cer o ploaie îmbelşugată. Noi am făcut râurile ce le curgeau la picioare şi apoi i-am nimicit pentru păcatele lor şi alte leaturi am făcut să crească după ei.","translator":"George Grigore"},{"aya":"007","id":796,"locale":"ro","sura":"006","text":"Chiar de am fi pogorât asupra ta o Carte scrisă pe un pergament pe care l-ar fi pipăit cu mâinile lor, cei care tăgăduiesc tot ar fi spus: “Nu este decât o vrajă vădită!”","translator":"George Grigore"}],"metadata":{"itemsPerPage":7,"pages":24,"nextPage":"/ro/s006-2.json"}}