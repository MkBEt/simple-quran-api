{"results":[{"aya":"057","id":550,"locale":"ro","sura":"004","text":"Noi îi vom băga pe cei care cred şi săvârşesc fapte bune în Grădinile pe sub care curg râuri, unde vor veşnici şi unde vor avea soţii neprihănite. Acolo îi vom aşeza la umbră deasă.","translator":"George Grigore"},{"aya":"058","id":551,"locale":"ro","sura":"004","text":"Dumnezeu vă porunceşte să înapoiaţi ceea ce vi s-a dat în păstrare şi să judecaţi după dreptate când judecaţi între oameni. Dumnezeu vă îndrumă numai spre bine. Dumnezeu este Auzitor, Văzător.","translator":"George Grigore"},{"aya":"059","id":552,"locale":"ro","sura":"004","text":"O, voi cei ce credeţi! Daţi ascultare lui Dumnezeu! Daţi ascultare trimisului şi celor, dintre voi, ce au porunca! Dacă vă certaţi asupra unui lucru, atunci aduceţi-l înaintea lui Dumnezeu şi a trimisului, dacă credeţi în Dumnezeu şi în Ziua de Apoi! Aşa este bine, căci aceasta este cea mai bună rânduială.","translator":"George Grigore"},{"aya":"060","id":553,"locale":"ro","sura":"004","text":"Nu i-ai văzut pe cei care pretind că ei cred în ceea ce ţi-a fost pogorât ţie şi în ceea ce a fost pogorât înaintea ta? Ei vor să rămână sub judecata lui Taghut, chiar dacă li s-a poruncit să-l tăgăduiască. Diavolul vrea să-i arunce într-o adâncă rătăcire.","translator":"George Grigore"},{"aya":"061","id":554,"locale":"ro","sura":"004","text":"Când li se spune: “Veniţi la ceea ce Dumnezeu a pogorât! Veniţi la trimis!” Tu îi vezi atunci pe cei făţarnici întorcându-ţi spatele şi îndepărtându-se.","translator":"George Grigore"},{"aya":"062","id":555,"locale":"ro","sura":"004","text":"Cum va fi când o năpastă îi va lovi pentru ceea ce mâinile lor au făcut? Atunci vor veni la tine şi se vor jura pe Dumnezeu: “Noi nu vrem decât binele şi împăcarea!”","translator":"George Grigore"},{"aya":"063","id":556,"locale":"ro","sura":"004","text":"Dumnezeu ştie ceea ce este în inimile lor. Îndepărtează-te de ei! Predică-le, spunând sufletelor lor vorbe pătrunzătoare.","translator":"George Grigore"}],"metadata":{"itemsPerPage":7,"pages":26,"previousPage":"/ro/s004-8.json","nextPage":"/ro/s004-10.json"}}