{"results":[{"aya":"022","id":4294,"locale":"ro","sura":"042","text":"Îi vei vedea pe cei nedrepţi înfricoşaţi de ceea ce au agonisit când va cădea asupra lor. Credincioşii care au săvârşit fapte bune vor sta pe pajiştile Grădinilor. Ei vor avea, la Domnul lor, ce voiesc. Acesta este Harul cel mare!","translator":"George Grigore"},{"aya":"023","id":4295,"locale":"ro","sura":"042","text":"Aceasta este bunăvestirea pe care o dă Dumnezeu robilor Săi care cred şi săvârşesc fapte bune! Spune: “Eu nu vă cer vouă răsplată pentru aceasta, ci numai iubirea celor apropiaţi. Celui ce face un bine, Noi îi sporim binele.” Dumnezeu este Iertător, Mulţumitor.","translator":"George Grigore"},{"aya":"024","id":4296,"locale":"ro","sura":"042","text":"Ori ei spun: “El a născocit despre Dumnezeu o minciună?” Dacă Dumnezeu ar fi voit, ţi-ar fi pecetluit inima. Dumnezeu şterge zădărnicia şi întăreşte Adevărul prin Cuvintele Sale. El este Cunoscător al lăuntrului inimilor!","translator":"George Grigore"},{"aya":"025","id":4297,"locale":"ro","sura":"042","text":"El este Cel ce primeşte căinţa robilor Săi şi le iartă lor faptele rele. El ştie ceea ce făptuiţi.","translator":"George Grigore"},{"aya":"026","id":4298,"locale":"ro","sura":"042","text":"El răspunde celor care cred şi săvârşesc fapte bune. El sporeşte harul Său asupra lor. Tăgăduitorii vor avea parte de o osândă aprigă.","translator":"George Grigore"},{"aya":"027","id":4299,"locale":"ro","sura":"042","text":"Dacă Dumnezeu i-ar fi înzestrat cu priosinţă pe robii Săi, ei s-ar fi răsfăţat pe pământ. El face să pogoare cu măsură ce voieşte, căci El este Cunoscător şi Văzător al robilor Săi.","translator":"George Grigore"},{"aya":"028","id":4300,"locale":"ro","sura":"042","text":"El este Cel ce face să cadă ploaia când oamenii sunt deznădăjduiţi. El îşi întinde milostivenia Sa asupra lor. El este Oblăduitorul, Lăudatul.","translator":"George Grigore"}],"metadata":{"itemsPerPage":7,"pages":8,"previousPage":"/ro/s042-3.json","nextPage":"/ro/s042-5.json"}}