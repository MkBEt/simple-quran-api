{"results":[{"aya":"155","id":162,"locale":"ro","sura":"002","text":"Uneori vă punem la încercare cu frica, cu foametea, cu neajunsurile lumeşti şi sufleteşti, cu puţinătatea recoltelor. Dă vestea cea bună celor răbdători,","translator":"George Grigore"},{"aya":"156","id":163,"locale":"ro","sura":"002","text":"celor care spun atunci când îi loveşte o năpastă: “Noi suntem ai lui Dumnezeu şi la El ne vom întoarce!","translator":"George Grigore"},{"aya":"157","id":164,"locale":"ro","sura":"002","text":"Aceştia sunt cei pe care Domnul lor îi acoperă cu binecuvântările Sale şi cu milostivenia Sa, căci ei sunt cei bine călăuziţi.","translator":"George Grigore"},{"aya":"158","id":165,"locale":"ro","sura":"002","text":"Safa şi Marwah sunt însemne ale lui Dumnezeu. Cine face pelerinajul la Casa cea Sfântă ori o vizitează, nu i se va face nici o vină dacă le înconjoară şi pe acestea, căci cine dă ascultare, o face spre binele său. Dumnezeu este Mulţumitor, Ştiutor.","translator":"George Grigore"},{"aya":"159","id":166,"locale":"ro","sura":"002","text":"Pe cei care ascund dovezile pe care le-am pogorât şi călăuzirea, după ce le-am lămurit oamenilor în Carte, Dumnezeu îi va blestema şi-i vor blestema toţi care îi pot blestema.","translator":"George Grigore"},{"aya":"160","id":167,"locale":"ro","sura":"002","text":"Către cei care se căiesc, se îndreaptă şi arată Adevărul, către aceia Mă voi întoarce, căci Eu sunt De-căinţă-primitorul, Milostivul.","translator":"George Grigore"},{"aya":"161","id":168,"locale":"ro","sura":"002","text":"Asupra celor care tăgăduiesc însă şi mor în tăgadă va cădea blestemul lui Dumnezeu, al îngerilor şi al oamenilor deopotrivă.","translator":"George Grigore"}],"metadata":{"itemsPerPage":7,"pages":41,"previousPage":"/ro/s002-22.json","nextPage":"/ro/s002-24.json"}}