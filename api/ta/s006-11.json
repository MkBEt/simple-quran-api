{"results":[{"aya":"071","id":860,"locale":"ta","sura":"006","text":"(நபியே!) நீர் கூறும்; \"நமக்கு யாதொரு நன்மையும், தீமையும் செய்ய இயலாத அல்லாஹ் அல்லாதவற்றையா நாம் அழைப்போம்? அல்லாஹ் நமக்கு நேர் வழி காட்டியபின்னரும் (நாம் வழிதவறி) நம் பின்புறமே திருப்பப்பட்டுவிடுவோமா? அவ்வாறாயின் ஒருவனுக்கு நண்பர்கள் இருந்து அவனை, அவர்கள் \"எங்கள் இடம் வந்து விடு\" என நேர்வழி காட்டி அழைத்துக் கொண்டிருக்கும் போது ஷைத்தான் அவனை வழிதவறச் செய்ததால் பூமியிலே தட்டழிந்து திரிகிறானே அவனைப் போன்று ஆகிவிடுவோம்.\" இன்னும் கூறும்; \"நிச்சயமாக அல்லாஹ் காட்டும் நேர்வழியே நேர் வழியாகும்; அகிலங்களின் இறைவனுக்கே வழிபடுமாறு நாங்கள் ஏவப்பட்டுள்ளோம்.\"","translator":"Jan Turst Foundation"},{"aya":"072","id":861,"locale":"ta","sura":"006","text":"தொழுகையை நீங்கள் நிலைநாட்டுங்கள்; அவனுக்கே அஞ்சி நடங்கள்; அவனிடம் தான் நீங்கள் ஒன்று சேர்க்கப்படுவீர்கள்.","translator":"Jan Turst Foundation"},{"aya":"073","id":862,"locale":"ta","sura":"006","text":"அவன் தான் வானங்களையும் பூமியையும் உண்மையாகவே படைத்தான்; அவன் \"ஆகுக!\" என்று சொல்லும் நாளில், அது (உடனே) ஆகிவிடும். அவனுடைய வாக்கு உண்மையானது எக்காளம் (ஸூர்) ஊதப்படும் நாளில், ஆட்சி (அதிகாரம்) அவனுடையதாகவே இருக்கும்; அவன் மறைவானவற்றையும், பகிரங்கமானவற்றையும் அறிந்தவனாக இருக்கிறான்; அவனே பூரண ஞானமுடையோன்; (யாவற்றையும்) நன்கறிந்தோன்.","translator":"Jan Turst Foundation"},{"aya":"074","id":863,"locale":"ta","sura":"006","text":"இப்றாஹீம் தம் தகப்பனார் ஆஜரிடம், \"விக்கிரகங்களையா நீர் தெய்வங்களாக எடுத்துக் கொள்கிறீர்? நான் உம்மையும் உம் சமூகத்தாரையும், பகிரங்கமான வழி கேட்டில் இருப்பதை நிச்சயமாக பார்க்கிறேன்\" என்று கூறியதை நினைத்துப்பாரும்.","translator":"Jan Turst Foundation"},{"aya":"075","id":864,"locale":"ta","sura":"006","text":"அவர் உறுதியான நம்பிக்கையுடையவராய் ஆகும் பொருட்டு வானங்கள், பூமி இவற்றின் ஆட்சியை இப்றாஹீமுக்கு இவ்வாறு காண்பித்தோம்.","translator":"Jan Turst Foundation"},{"aya":"076","id":865,"locale":"ta","sura":"006","text":"ஆகவே அவரை இரவு மூடிக் கொண்டபோது அவர் ஒரு நட்சத்திரத்தைப் பார்த்தார்; \"இதுதான் என் இறைவன்!\" என்று கூறினார்; ஆனால் அது மறைந்த போது அவர், \"நான் மறையக் கூடியவற்றை நேசிக்க மாட்டேன்\" என்று சொன்னார்.","translator":"Jan Turst Foundation"},{"aya":"077","id":866,"locale":"ta","sura":"006","text":"பின்னர் சந்திரன் (பிரகாசத்துடன்) உதயமாவதைக் கண்டு, அவர், \"இதுவே என் இறைவன்\" என்று கூறினார். ஆனால் அது மறைந்த போது அவர், \"என் இறைவன் எனக்கு நேர்வழி காட்டவில்லையானால், நான் நிச்சயமாக வழி தவறியவர்கள் கூட்டத்தில் (ஒருவனாக) ஆகிவிடுவேன்\" என்று கூறினார்.","translator":"Jan Turst Foundation"}],"metadata":{"itemsPerPage":7,"pages":24,"previousPage":"/ta/s006-10.json","nextPage":"/ta/s006-12.json"}}