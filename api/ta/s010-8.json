{"results":[{"aya":"050","id":1414,"locale":"ta","sura":"010","text":"(நபியே!) நீர் கூறுவீராக் \"அவனுடைய வேதனை உங்களுக்கு இரவிலோ பகலிலோ வந்துவிடுமானால் - (அதைத் தடுத்துவிட முடியுமா? என்பதை) கவனித்தீர்களா? குற்றவாளிகள் எதை அவசரமாகத் தேடுகிறார்கள்?","translator":"Jan Turst Foundation"},{"aya":"051","id":1415,"locale":"ta","sura":"010","text":"\"அது வந்ததன் பின்னரா அதை நீங்கள் நம்புவீர்கள்? (அவ்வேதனை வந்ததும்) இதோ! நீங்கள் எது (வர வேண்டும் என்று அவசரப்பட்டுக் கொண்டிருந்தீர்களோ அது வந்து விட்டது\" (என்று தான் கூறப்படும்).","translator":"Jan Turst Foundation"},{"aya":"052","id":1416,"locale":"ta","sura":"010","text":"அன்றியும், அந்த அநியாயக்காரர்களை நோக்கி; \"என்றென்றும் நிலைத்திருக்கக் கூடிய இவ்வேதனையைச் சவைத்துக் கொண்டிருங்கள் - நீங்கள் சம்பாதித்ததைத் தவிர (வேறு) கூலி கொடுக்கப்படுவீர்களா?\" என்று கூறப்படும்.","translator":"Jan Turst Foundation"},{"aya":"053","id":1417,"locale":"ta","sura":"010","text":"மேலும் \"அது உண்மை தானா?\" என்று (நபியே! அவர்கள்) உம்மிடம் வினவுகிறார்கள்; \"ஆம்! என் இறைவன் மீது சத்தியமாய் நிச்சயமாக அது உண்மையே. (அதை) நீங்கள் தடுத்துவிட முடியாது\" என்று கூறுவீராக.","translator":"Jan Turst Foundation"},{"aya":"054","id":1418,"locale":"ta","sura":"010","text":"(அந்த நாளின்) வேதனையைக் காணும்போதுகள்ர்ர்கள்ற அநியாயம் செய்த ஒவ்வோர் ஆத்மாவும், அதனிடம் உலகத்திலுள்ள பொருட்கள் எல்லாமே இருந்திருந்தாலும் அவை அனைத்தையுமே (தனக்குப்) பரிகாரமாகக் கொடுத்துவிட நாடும்; தன் கைசேதத்தையும், கழிவிரக்கத்தையும் வெளிப்படுத்தும்; ஆனால் (அந்நாளில்) அவையிடையே நியாயமாகவே தீர்ப்பளிக்கப்படும் - (ஒரு சிறிதும்) அவற்றுக்கு அநியாயம் செய்யப்பட மாட்டாது.","translator":"Jan Turst Foundation"},{"aya":"055","id":1419,"locale":"ta","sura":"010","text":"வானங்களிலும், பூமியிலும் இருப்பவை அனைத்தும் அல்லாஹ்வுக்கே சொந்தமானவை என்பதைத் திடமாக அறிந்து கொள்ளுங்கள்; அல்லாஹ்வின் வாக்குறுதியும் நிச்சயமாகவே உண்மையானது என்பதையும் அறிந்து கொள்ளுங்கள் - எனினும் அவர்களில் பெரும்பாரோர் (இதை) அறிந்து கொள்வதில்லை.","translator":"Jan Turst Foundation"},{"aya":"056","id":1420,"locale":"ta","sura":"010","text":"அவனே உயிர் கொடுக்கின்றான்; இன்னும், (அவனே) மரிக்கச் செய்கின்றான் - பின்னர் அவனிடமே (மறுமையில்) திரும்பக் கொண்டு செல்லப்படவீர்கள்.","translator":"Jan Turst Foundation"}],"metadata":{"itemsPerPage":7,"pages":16,"previousPage":"/ta/s010-7.json","nextPage":"/ta/s010-9.json"}}