{"results":[{"aya":"022","id":2272,"locale":"ta","sura":"019","text":"அப்பால், மர்யம் ஈஸாவை கருக்கொண்டார் பின்னர் கர்ப்பத்துடன் தொலைவிலுள்ள ஓரிடத்தை சென்றடைந்தார்.","translator":"Jan Turst Foundation"},{"aya":"023","id":2273,"locale":"ta","sura":"019","text":"பின்பு (அவருக்கு ஏற்பட்ட) பிரசவ வேதனை அவரை ஒரு பேரீத்த மரத்தின்பால் கொண்டு வந்தது \"இதற்கு முன்பே நான் இறந்து, முற்றிலும் மறக்கப் பட்டவளாகி இருக்கக் கூடாதா\" என்று கூறி(அரற்றி)னார்.","translator":"Jan Turst Foundation"},{"aya":"024","id":2274,"locale":"ta","sura":"019","text":"(அப்போது ஜிப்ரயீல்) அவருக்குக் கீழிருந்து \"(மர்யமே!) கவலைப்படாதீர்கள்! உம்முடைய இறைவன் நிச்சயமாக உமக்கு கீழாலேயே ஒரு சின்ன ஆற்றை உண்டாக்கியிருக்கின்றான்\" என்று அழைத்து கூறினான்.","translator":"Jan Turst Foundation"},{"aya":"025","id":2275,"locale":"ta","sura":"019","text":"\"இன்னும், இந்த பேரீச்ச மரத்தின் கிளையைப் பிடித்து உம் அருகில் இழுத்துக் குலுக்கும்; (கொய்வதற்குப்) பக்குவமான பழங்களை உம் மீது அது உதிர்க்கும்.","translator":"Jan Turst Foundation"},{"aya":"026","id":2276,"locale":"ta","sura":"019","text":"\"ஆகவே, (அவற்றை) உண்டு, (ஆற்று நீரைப்) பருகி கண் குளிர்ந்து இருப்பீராக! பின்னர் எந்த மனிதரையேனும் நீர் பார்க்க நேரிட்டால், 'மெய்யாகவே அர்ரஹ்மானுக்காக நான் நோன்பிருப்பதாக நேர்ந்திருக்கின்றேன்; ஆதலின் இன்றைய தினம் எந்த மனிதருடனும் பேச மாட்டேன்\" என்று கூறும்.","translator":"Jan Turst Foundation"},{"aya":"027","id":2277,"locale":"ta","sura":"019","text":"பின்னர் (மர்யம்) அக்குழந்தையைச் சுமந்து கொண்டு தம் சமூகத்தாரிடம் வந்தார்; அவர்கள் கூறினார்கள்; \"மர்யமே! நிச்சயமாக நீர் ஒரு விபரீதமான பொருளைக் கொண்டு வந்திருக்கிறீர்!\"","translator":"Jan Turst Foundation"},{"aya":"028","id":2278,"locale":"ta","sura":"019","text":"\"ஹாரூனின் சகோதரியே! உம் தந்தை கெட்ட மனிதராக இருக்கவில்லை உம் தாயாரும் நடத்தை பிசகியவராக இருக்கவில்லை\" (என்று பழித்துக் கூறினார்கள்).","translator":"Jan Turst Foundation"}],"metadata":{"itemsPerPage":7,"pages":14,"previousPage":"/ta/s019-3.json","nextPage":"/ta/s019-5.json"}}