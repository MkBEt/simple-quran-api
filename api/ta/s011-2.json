{"results":[{"aya":"008","id":1481,"locale":"ta","sura":"011","text":"(குஃப்ரின் காரணமாக அவர்களுக்கு விதிக்கப்பட வேண்டிய) வேதனையை ஒரு குறித்தகாலம் வரை நாம் பிற்படுத்தினால் \"அதைத் தடுத்தது யாது?\" என்று அவர்கள் நிச்சயமாக (ஏளனமாகக்) கேட்பார்கள். அவர்களுக்கு வேதனை வரும் நாளில் அவர்களை விட்டும் (அது) தடுக்கப்படாது என்பதையும், எதை அவர்கள் பரிகாசம் செய்து கொண்டிருந்தார்களோ அது அவர்களைச் சூழ்ந்து கொள்ளும் என்பதையும் அவர்கள் அறிந்து கொள்ள வேண்டாமா?","translator":"Jan Turst Foundation"},{"aya":"009","id":1482,"locale":"ta","sura":"011","text":"நாம் நம்மிடமிருந்து நற்கிருபையை மனிதன் சுவைக்கும்படிச் செய்து, பின்பு அதனை அவனை விட்டும் நாம் நீக்கி விட்டால், நிச்சயமாக அவன் நிராசைப்பட்டு பெரும் நன்றி கெட்டவனாகி விடுகின்றான்.","translator":"Jan Turst Foundation"},{"aya":"010","id":1483,"locale":"ta","sura":"011","text":"அவனுக்கு ஏற்பட்ட துன்பத்திற்குப் பின், நாம் அருட்கொடைகளை அவன் அனுபவிக்கும்படிச் செய்தால், \"என்னை விட்டுக் கேடுகள் எல்லாம் போய்விட்டன\" என்று நிச்சயமாகக் கூறுவான். நிச்சயமாக அவன் பெருமகிழ்ச்சியும் பெருமையும் கொள்பவனாக இருக்கின்றான்.","translator":"Jan Turst Foundation"},{"aya":"011","id":1484,"locale":"ta","sura":"011","text":"ஆனால் (துன்பங்களைப்) பொறுமையுடன் சகித்து எவர் நற்கருமங்கள் செய்கின்றார்களோ, அவர்களுக்கு மன்னிப்பும், மகத்தான நற்கூலியும் உண்டு.","translator":"Jan Turst Foundation"},{"aya":"012","id":1485,"locale":"ta","sura":"011","text":"(நபியே! நம் வசனங்களை அவர்கள் செவிமடுப்பதில்லையே எனச் சடைந்து) வஹீ மூலம் உமக்கு அறிவிக்கப்பட்டவற்றில் சிலவற்றை விட்டுவிட எண்ணவோ, \"அவர் மீது ஒரு பொக்கிஷம் இறக்கப்பட வேண்டாமா? அல்லது அவருடன் ஒரு மலக்கு வர வேண்டாமா?\" என்று அவர்கள் கூறுவதினால் உம் இதயம் (சஞ்சலத்தால்) இடுங்கியிருக்கவோ கூடும். நிச்சயமாக நீர் அச்சமூட்டி எச்சரிப்பவரேயன்றி வேறில்லை; அல்லாஹ் எல்லா பொருட்களின் மீதும் பொறுப்பாளனாக இருக்கிறான்.","translator":"Jan Turst Foundation"},{"aya":"013","id":1486,"locale":"ta","sura":"011","text":"அல்லது \"இ(வ் வேதத்)தை அவர் பொய்யாகக் கற்பனை செய்து கொண்டார்\" என்று அவர்கள் கூறுகிறார்களா? \"(அப்படியானால்) நீங்களும் இதைப் போன்ற கற்பனை செய்யப்பட்ட பத்து அத்தியாயங்களை கொண்டு வாருங்கள் - நீங்கள் உண்மையாளர்களாக இருந்தால்! அல்லாஹ்வைத் தவிர்த்து உங்களுக்கு சாத்தியமான எல்லோரையுமே (இதற்குத் துணை செய்ய) அழைத்துக் கொள்ளுங்கள்\" என்று (நபியே!) நீர் கூறுவீராக.","translator":"Jan Turst Foundation"},{"aya":"014","id":1487,"locale":"ta","sura":"011","text":"அவர்கள் உங்களுக்கு பதிலளிக்கா விட்டால்; \"அறிந்து கொள்ளுங்கள், நிச்சயமாக இது அல்லாஹ்வின் ஞானத்தைக் கொண்டே அருளப்பட்டது; இன்னும் வணக்கத்திற்குரியவன் அவனன்றி வேறில்லை; இனியேனும் நீங்கள் அல்லாஹ்வுக்கு முற்றிலும் வழிபடுவீர்களா?\" (என்று கூறவும்.)","translator":"Jan Turst Foundation"}],"metadata":{"itemsPerPage":7,"pages":18,"previousPage":"/ta/s011.json","nextPage":"/ta/s011-3.json"}}