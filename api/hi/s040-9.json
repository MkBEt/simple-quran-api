{"results":[{"aya":"057","id":4190,"locale":"hi","sura":"040","text":"निस्संदेह, आकाशों और धरती को पैदा करना लोगों को पैदा करने की अपेक्षा अधिक बड़ा (कठिन) काम है। किन्तु अधिकतर लोग नहीं जानते","translator":"Muhammad Farooq Khan and Muhammad Ahmed"},{"aya":"058","id":4191,"locale":"hi","sura":"040","text":"अंधा और आँखोंवाला बराबर नहीं होते, और वे लोग भी परस्पर बराबर नहीं होते जिन्होंने ईमान लाकर अच्छे कर्म किए, और न बुरे कर्म करनेवाले ही परस्पर बराबर हो सकते है। तुम होश से काम थोड़े ही लेते हो!","translator":"Muhammad Farooq Khan and Muhammad Ahmed"},{"aya":"059","id":4192,"locale":"hi","sura":"040","text":"निश्चय ही क़ियामत की घड़ी आनेवाली है, इसमें कोई सन्देह नहीं। किन्तु अधिकतर लोग मानते नही","translator":"Muhammad Farooq Khan and Muhammad Ahmed"},{"aya":"060","id":4193,"locale":"hi","sura":"040","text":"तुम्हारे रब ने कहा कि \"तुम मुझे पुकारो, मैं तुम्हारी प्रार्थनाएँ स्वीकार करूँगा।\" जो लोग मेरी बन्दगी के मामले में घमंड से काम लेते है निश्चय ही वे शीघ्र ही अपमानित होकर जहन्नम में प्रवेश करेंगे","translator":"Muhammad Farooq Khan and Muhammad Ahmed"},{"aya":"061","id":4194,"locale":"hi","sura":"040","text":"अल्लाह ही है जिसने तुम्हारे लिए रात (अंधकारमय) बनाई, तुम उसमें शान्ति प्राप्त करो औऱ दिन को प्रकाशमान बनाया (ताकि उसमें दौड़-धूप करो) । निस्संदेह अल्लाह लोगों के लिए बड़ा उदार अनुग्रहवाला हैं, किन्तु अधिकतर लोग कृतज्ञता नहीं दिखाते","translator":"Muhammad Farooq Khan and Muhammad Ahmed"},{"aya":"062","id":4195,"locale":"hi","sura":"040","text":"वह है अल्लाह, तुम्हारा रब, हर चीज़ का पैदा करनेवाला! उसके सिवा कोई पूज्य-प्रभु नहीं। फिर तुम कहाँ उलटे फिरे जा रहे हो?","translator":"Muhammad Farooq Khan and Muhammad Ahmed"},{"aya":"063","id":4196,"locale":"hi","sura":"040","text":"इसी प्रकार वे भी उलटे फिरे जाते थे जो अल्लाह की निशानियों का इनकार करते थे","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":13,"previousPage":"/hi/s040-8.json","nextPage":"/hi/s040-10.json"}}