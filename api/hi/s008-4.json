{"results":[{"aya":"022","id":1182,"locale":"hi","sura":"008","text":"अल्लाह की स्पष्ट में तो निकृष्ट पशु वे बहरे-गूँगे लोग है, जो बुद्धि से काम नहीं लेते","translator":"Muhammad Farooq Khan and Muhammad Ahmed"},{"aya":"023","id":1183,"locale":"hi","sura":"008","text":"यदि अल्लाह जानता कि उनमें कुछ भी भलाई है, तो वह उन्हें अवश्य सुनने का सौभाग्य प्रदान करता। और यदि वह उन्हें सुना देता तो भी वे कतराते हुए मुँह फेर लेते","translator":"Muhammad Farooq Khan and Muhammad Ahmed"},{"aya":"024","id":1184,"locale":"hi","sura":"008","text":"ऐ ईमान लानेवाले! अल्लाह और रसूल की बात मानो, जब वह तुम्हें उस चीज़ की ओर बुलाए जो तुम्हें जीवन प्रदान करनेवाली है, और जान रखो कि अल्लाह आदमी और उसके दिल के बीच आड़े आ जाता है और यह कि वही है जिसकी ओर (पलटकर) तुम एकत्र होगे","translator":"Muhammad Farooq Khan and Muhammad Ahmed"},{"aya":"025","id":1185,"locale":"hi","sura":"008","text":"बचो उस फ़ितने से जो अपनी लपेट में विशेष रूप से केवल अत्याचारियों को ही नहीं लेगा, जान लो अल्लाह कठोर दंड देनेवाला है","translator":"Muhammad Farooq Khan and Muhammad Ahmed"},{"aya":"026","id":1186,"locale":"hi","sura":"008","text":"और याद करो जब तुम थोड़े थे, धरती में निर्बल थे, डरे-सहमे रहते कि लोग कहीं तु्म्हें उचक न ले जाएँ, फिर उसने तुम्हें ठिकाना दिया और अपनी सहायता से तुम्हें शक्ति प्रदान की और अच्छी-स्वच्छ चीज़ों की तुम्हें रोजी दी, ताकि तुम कृतज्ञता दिखलाओ","translator":"Muhammad Farooq Khan and Muhammad Ahmed"},{"aya":"027","id":1187,"locale":"hi","sura":"008","text":"ऐ ईमान लानेवालो! जानते-बुझते तुम अल्लाह और उसके रसूल के साथ विश्वासघात न करना और न अपनी अमानतों में ख़ियानत करना","translator":"Muhammad Farooq Khan and Muhammad Ahmed"},{"aya":"028","id":1188,"locale":"hi","sura":"008","text":"और जान रखो कि तुम्हारे माल और तुम्हारी संतान परीक्षा-सामग्री हैं और यह कि अल्लाह के पास बड़ा प्रतिदान है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":11,"previousPage":"/hi/s008-3.json","nextPage":"/hi/s008-5.json"}}