{"results":[{"aya":"106","id":1579,"locale":"hi","sura":"011","text":"तो जो अभागे होंगे, वे आग में होंगे; जहाँ उन्हें आर्तनाद करना और फुँकार मारना है","translator":"Muhammad Farooq Khan and Muhammad Ahmed"},{"aya":"107","id":1580,"locale":"hi","sura":"011","text":"वहाँ वे सदैव रहेंगे, जब तक आकाश और धरती स्थिर रहें, बात यह है कि तुम्हारे रब की इच्छा ही चलेगी। तुम्हारा रब जो चाहे करे","translator":"Muhammad Farooq Khan and Muhammad Ahmed"},{"aya":"108","id":1581,"locale":"hi","sura":"011","text":"रहे वे जो भाग्यशाली होंगे तो वे जन्नत में होंगे, जहाँ वे सदैव रहेंगे जब तक आकाश और धरती स्थिर रहें। बात यह है कि तुम्हारे रब की इच्छा ही चलेगी। यह एक ऐसा उपहार है, जिसका सिलसिला कभी न टूटेगा","translator":"Muhammad Farooq Khan and Muhammad Ahmed"},{"aya":"109","id":1582,"locale":"hi","sura":"011","text":"अतः जिनको ये पूज रहे है, उनके विषय में तुझे कोई संदेह न हो। ये तो बस उसी तरह पूजा किए जा रहे है, जिस तरह इससे पहले इनके बाप-दादा पूजा करते रहे हैं। हम तो इन्हें इनका हिस्सा बिना किसी कमी के पूरा-पूरा देनेवाले हैं","translator":"Muhammad Farooq Khan and Muhammad Ahmed"},{"aya":"110","id":1583,"locale":"hi","sura":"011","text":"हम मूसा को भी किताब दे चुके है। फिर उसमें भी विभेद किया गया था। यदि तुम्हारे रब की ओर से एक बात पहले ही निश्चित न कर दी गई होती तो उनके बीच कभी का फ़ैसला कर दिया गया होता। ये उसकी ओर से असमंजस में डाल देनेवाले संदेह में पड़े हुए है","translator":"Muhammad Farooq Khan and Muhammad Ahmed"},{"aya":"111","id":1584,"locale":"hi","sura":"011","text":"निश्चय ही समय आने पर एक-एक को, जितने भी है उनको तुम्हारा रब उनका किया पूरा-पूरा देकर रहेगा। वे जो कुछ कर रहे हैं, निस्संदेह उसे उसकी पूरी ख़बर है","translator":"Muhammad Farooq Khan and Muhammad Ahmed"},{"aya":"112","id":1585,"locale":"hi","sura":"011","text":"अतः जैसा तुम्हें आदेश हुआ है, जमें रहो और तुम्हारे साथ के तौबा करनेवाले भी जमें रहें, और सीमोल्लंघन न करना। जो कुछ भी तुम करते हो, निश्चय ही वह उसे देख रहा है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":18,"previousPage":"/hi/s011-15.json","nextPage":"/hi/s011-17.json"}}