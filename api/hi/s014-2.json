{"results":[{"aya":"008","id":1758,"locale":"hi","sura":"014","text":"और मूसा ने भी कहा था, \"यदि तुम और वे जो भी धरती में हैं सब के सब अकृतज्ञ हो जाओ तो अल्लाह तो बड़ा निरपेक्ष, प्रशंस्य है।\"","translator":"Muhammad Farooq Khan and Muhammad Ahmed"},{"aya":"009","id":1759,"locale":"hi","sura":"014","text":"क्या तुम्हें उन लोगों की खबर नहीं पहुँची जो तुमसे पहले गुज़रे हैं, नूह की क़ौम और आद और समूद और वे लोग जो उनके पश्चात हुए जिनको अल्लाह के अतिरिक्त कोई नहीं जानता? उनके पास उनके रसूल स्पष्टि प्रमाण लेकर आए थे, किन्तु उन्होंने उनके मुँह पर अपने हाथ रख दिए और कहने लगे, \"जो कुछ देकर तुम्हें भेजा गया है, हम उसका इनकार करते है और जिसकी ओर तुम हमें बुला रहे हो, उसके विषय में तो हम अत्यन्त दुविधाजनक संदेह में ग्रस्त है।\"","translator":"Muhammad Farooq Khan and Muhammad Ahmed"},{"aya":"010","id":1760,"locale":"hi","sura":"014","text":"उनके रसूलों ने कहो, \"क्या अल्लाह के विषय में संदेह है, जो आकाशों और धरती का रचयिता है? वह तो तुम्हें इसलिए बुला रहा है, ताकि तुम्हारे गुनाहों को क्षमा कर दे और तुम्हें एक नियत समय तक मुहल्ल दे।\" उन्होंने कहा, \"तुम तो बस हमारे ही जैसे एक मनुष्य हो, चाहते हो कि हमें उनसे रोक दो जिनकी पूजा हमारे बाप-दादा करते आए है। अच्छा, तो अब हमारे सामने कोई स्पष्ट प्रमाण ले आओ।\"","translator":"Muhammad Farooq Khan and Muhammad Ahmed"},{"aya":"011","id":1761,"locale":"hi","sura":"014","text":"उनके रसूलों ने उनसे कहा, \"हम तो वास्तव में बस तुम्हारे ही जैसे मनुष्य है, किन्तु अल्लाह अपने बन्दों में से जिनपर चाहता है एहसान करता है और यह हमारा काम नहीं कि तुम्हारे सामने कोई प्रमाण ले आएँ। यह तो बस अल्लाह के आदेश के पश्चात ही सम्भव है; और अल्लाह ही पर ईमानवालों को भरोसा करना चाहिए","translator":"Muhammad Farooq Khan and Muhammad Ahmed"},{"aya":"012","id":1762,"locale":"hi","sura":"014","text":"आख़िर हमें क्या हुआ है कि हम अल्लाह पर भरोसा न करें, जबकि उसने हमें हमारे मार्ग दिखाए है? तुम हमें जो तकलीफ़ पहुँचा रहे हो उसके मुक़ाबले में हम धैर्य से काम लेंगे। भरोसा करनेवालों को तो अल्लाह ही पर भरोसा करना चाहिए।\"","translator":"Muhammad Farooq Khan and Muhammad Ahmed"},{"aya":"013","id":1763,"locale":"hi","sura":"014","text":"अन्ततः इनकार करनेवालों ने अपने रसूलों से कहा, \"हम तुम्हें अपने भू-भाग से निकालकर रहेंगे, या तो तुम्हें हमारे पंथ में लौट आना होगा।\" तब उनके रब ने उनकी ओर प्रकाशना की, \"हम अत्याचारियों को विनष्ट करके रहेंगे","translator":"Muhammad Farooq Khan and Muhammad Ahmed"},{"aya":"014","id":1764,"locale":"hi","sura":"014","text":"और उनके पश्चात तुम्हें इस धरती में बसाएँगे। यह उसके लिए है, जिसे मेरे समक्ष खड़े होने का भय हो और जो मेरी चेतावनी से डरे।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":8,"previousPage":"/hi/s014.json","nextPage":"/hi/s014-3.json"}}