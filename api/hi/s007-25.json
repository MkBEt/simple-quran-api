{"results":[{"aya":"169","id":1123,"locale":"hi","sura":"007","text":"फिर उनके पीछ ऐसे अयोग्य लोगों ने उनकी जगह ली, जो किताब के उत्ताराधिकारी होकर इसी तुच्छ संसार का सामान समेटते है और कहते है, \"हमें अवश्य क्षमा कर दिया जाएगा।\" और यदि इस जैसा और सामान भी उनके पास आ जाए तो वे उसे भी ले लेंगे। क्या उनसे किताब का यह वचन नहीं लिया गया था कि वे अल्लाह पर थोपकर हक़ के सिवा कोई और बात न कहें। और जो उसमें है उसे वे स्वयं पढ़ भी चुके है। और आख़िरत का घर तो उन लोगों के लिए उत्तम है, जो डर रखते है। तो क्या तुम बुद्धि से काम नहीं लेते?","translator":"Muhammad Farooq Khan and Muhammad Ahmed"},{"aya":"170","id":1124,"locale":"hi","sura":"007","text":"और जो लोग किताब को मज़बूती से थामते है और जिन्होंने नमाज़ क़ायम कर रखी है, तो काम को ठीक रखनेवालों के प्रतिदान को हम कभी अकारथ नहीं करते","translator":"Muhammad Farooq Khan and Muhammad Ahmed"},{"aya":"171","id":1125,"locale":"hi","sura":"007","text":"और याद करो जब हमने पर्वत को हिलाया, जो उनके ऊपर था। मानो वह कोई छत्र हो और वे समझे कि बस वह उनपर गिरा ही चाहता है, \"थामो मज़बूती से, जो कुछ हमने दिया है। और जो कुछ उसमें है उसे याद रखो, ताकि तुम बच सको।\"","translator":"Muhammad Farooq Khan and Muhammad Ahmed"},{"aya":"172","id":1126,"locale":"hi","sura":"007","text":"और याद करो जब तुम्हारे रब ने आदम की सन्तान से (अर्थात उनकी पीठों से) उनकी सन्तति निकाली और उन्हें स्वयं उनके ऊपर गवाह बनाया कि \"क्या मैं तुम्हारा रब नहीं हूँ?\" बोले, \"क्यों नहीं, हम गवाह है।\" ऐसा इसलिए किया कि तुम क़ियामत के दिन कहीं यह न कहने लगो कि \"हमें तो इसकी ख़बर ही न थी।\"","translator":"Muhammad Farooq Khan and Muhammad Ahmed"},{"aya":"173","id":1127,"locale":"hi","sura":"007","text":"या कहो कि \"(अल्लाह के साथ) साझी तो पहले हमारे बाप-दादा ने किया। हम तो उसके पश्चात उनकी सन्तति में हुए है। तो क्या तू हमें उसपर विनष्ट करेगा जो कुछ मिथ्याचारियों ने किया है?\"","translator":"Muhammad Farooq Khan and Muhammad Ahmed"},{"aya":"174","id":1128,"locale":"hi","sura":"007","text":"इस प्रकार स्थिति के अनुकूल आयतें प्रस्तुत करते है। और शायद कि वे पलट आएँ","translator":"Muhammad Farooq Khan and Muhammad Ahmed"},{"aya":"175","id":1129,"locale":"hi","sura":"007","text":"और उन्हें उस व्यक्ति का हाल सुनाओ जिसे हमने अपनी आयतें प्रदान की किन्तु वह उनसे निकल भागा। फिर शैतान ने उसे अपने पीछे लगा लिया। अन्ततः वह पथभ्रष्ट और विनष्ट होकर रहा","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":30,"previousPage":"/hi/s007-24.json","nextPage":"/hi/s007-26.json"}}