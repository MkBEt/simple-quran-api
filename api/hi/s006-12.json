{"results":[{"aya":"078","id":867,"locale":"hi","sura":"006","text":"फिर जब उसने सूर्य को चमकता हुआ देखा, तो कहा, \"इसे मेरा रब ठहराते हो! यह तो बहुत बड़ा है।\" फिर जब वह भी छिप गया, तो कहा, \"ऐ मेरी क़ौन के लोगो! मैं विरक्त हूँ उनसे जिनको तुम साझी ठहराते हो","translator":"Muhammad Farooq Khan and Muhammad Ahmed"},{"aya":"079","id":868,"locale":"hi","sura":"006","text":"\"मैंने तो एकाग्र होकर अपना मुख उसकी ओर कर लिया है, जिसने आकाशों और धरती को पैदा किया। और मैं साझी ठहरानेवालों में से नहीं।\"","translator":"Muhammad Farooq Khan and Muhammad Ahmed"},{"aya":"080","id":869,"locale":"hi","sura":"006","text":"उसकी क़ौम के लोग उससे झगड़ने लगे। उसने कहा, \"क्या तुम मुझसे अल्लाह के विषय में झगड़ते हो? जबकि उसने मुझे मार्ग दिखा दिया है। मैं उनसे नहीं डरता, जिन्हें तुम उसका सहभागी ठहराते हो, बल्कि मेरा रब जो कुछ चाहता है वही पूरा होकर रहता है। प्रत्येक वस्तु मेरे रब की ज्ञान-परिधि के भीतर है। फिर क्या तुम चेतोगे नहीं?","translator":"Muhammad Farooq Khan and Muhammad Ahmed"},{"aya":"081","id":870,"locale":"hi","sura":"006","text":"\"और मैं तुम्हारे ठहराए हुए साझीदारो से कैसे डरूँ, जबकि तुम इस बात से नहीं डरते कि तुमने उसे अल्लाह का सहभागी उस चीज़ को ठहराया है, जिसका उसने तुमपर कोई प्रमाण अवतरित नहीं किया? अब दोनों फ़रीकों में से कौन अधिक निश्चिन्त रहने का अधिकारी है? बताओ यदि तुम जानते हो","translator":"Muhammad Farooq Khan and Muhammad Ahmed"},{"aya":"082","id":871,"locale":"hi","sura":"006","text":"\"जो लोग ईमान लाए और अपने ईमान में किसी (शिर्क) ज़ुल्म की मिलावट नहीं की, वही लोग है जो भय मुक्त है और वही सीधे मार्ग पर हैं।\"","translator":"Muhammad Farooq Khan and Muhammad Ahmed"},{"aya":"083","id":872,"locale":"hi","sura":"006","text":"यह है हमारा वह तर्क जो हमने इबराहीम को उसकी अपनी क़ौम के मुक़ाबले में प्रदान किया था। हम जिसे चाहते है दर्जों (श्रेणियों) में ऊँचा कर देते हैं। निस्संदेह तुम्हारा रब तत्वदर्शी, सर्वज्ञ है","translator":"Muhammad Farooq Khan and Muhammad Ahmed"},{"aya":"084","id":873,"locale":"hi","sura":"006","text":"और हमने उसे (इबराहीम को) इसहाक़ और याक़ूब दिए; हर एक को मार्ग दिखाया - और नूह को हमने इससे पहले मार्ग दिखाया था, और उसकी सन्तान में दाऊद, सुलैमान, अय्यूब, यूसुफ़, मूसा और हारून को भी - और इस प्रकार हम शुभ-सुन्दर कर्म करनेवालों को बदला देते है -","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":24,"previousPage":"/hi/s006-11.json","nextPage":"/hi/s006-13.json"}}