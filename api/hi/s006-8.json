{"results":[{"aya":"050","id":839,"locale":"hi","sura":"006","text":"कह दो, \"मैं तुमसे यह नहीं कहता कि मेरे पास अल्लाह के ख़ज़ाने है, और न मैं परोक्ष का ज्ञान रखता हूँ, और न मैं तुमसे कहता हूँ कि मैं कोई फ़रिश्ता हूँ। मैं तो बस उसी का अनुपालन करता हूँ जो मेरी ओर वह्यं की जाती है।\" कहो, \"क्या अंधा और आँखोंवाला दोनों बराबर हो जाएँगे? क्या तुम सोच-विचार से काम नहीं लेते?\"","translator":"Muhammad Farooq Khan and Muhammad Ahmed"},{"aya":"051","id":840,"locale":"hi","sura":"006","text":"और तुम इसके द्वारा उन लोगों को सचेत कर दो, जिन्हें इस बात का भय है कि वे अपने रब के पास इस हाल में इकट्ठा किए जाएँगे कि उसके सिवा न तो उसका कोई समर्थक होगा और न कोई सिफ़ारिश करनेवाला, ताकि वे बचें","translator":"Muhammad Farooq Khan and Muhammad Ahmed"},{"aya":"052","id":841,"locale":"hi","sura":"006","text":"और जो लोग अपने रब को उसकी ख़ुशी की चाह में प्रातः और सायंकाल पुकारते रहते है, ऐसे लोगों को दूर न करना। उनके हिसाब की तुमपर कुछ भी ज़िम्मेदारी नहीं है और न तुम्हारे हिसाब की उनपर कोई ज़िम्मेदारी है कि तुम उन्हें दूर करो और फिर हो जाओ अत्याचारियों में से","translator":"Muhammad Farooq Khan and Muhammad Ahmed"},{"aya":"053","id":842,"locale":"hi","sura":"006","text":"और इसी प्रकार हमने इनमें से एक को दूसरे के द्वारा आज़माइश में डाला, ताकि वे कहें, \"क्या यही वे लोग है, जिनपर अल्लाह न हममें से चुनकर एहसान किया है ?\" - क्या अल्लाह कृतज्ञ लोगों से भली-भाँति परिचित नहीं है?","translator":"Muhammad Farooq Khan and Muhammad Ahmed"},{"aya":"054","id":843,"locale":"hi","sura":"006","text":"और जब तुम्हारे पास वे लोग आएँ, जो हमारी आयतों को मानते है, तो कहो, \"सलाम हो तुमपर! तुम्हारे रब ने दयालुता को अपने ऊपर अनिवार्य कर लिया है कि तुममें से जो कोई नासमझी से कोई बुराई कर बैठे, फिर उसके बाद पलट आए और अपना सुधार कर तो यह है वह बड़ा क्षमाशील, दयावान है।\"","translator":"Muhammad Farooq Khan and Muhammad Ahmed"},{"aya":"055","id":844,"locale":"hi","sura":"006","text":"इसी प्रकार हम अपनी आयतें खोल-खोलकर बयान करते है (ताकि तुम हर ज़रूरी बात जान लो) और इसलिए कि अपराधियों का मार्ग स्पष्ट हो जाए","translator":"Muhammad Farooq Khan and Muhammad Ahmed"},{"aya":"056","id":845,"locale":"hi","sura":"006","text":"कह दो, \"तुम लोग अल्लाह से हटकर जिन्हें पुकारते हो, उनकी बन्दगी करने से मुझे रोका गया है।\" कहो, \"मैं तुम्हारी इच्छाओं का अनुपालन नहीं करता, क्योंकि तब तो मैं मार्ग से भटक गया और मार्ग पानेवालों में से न रहा।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":24,"previousPage":"/hi/s006-7.json","nextPage":"/hi/s006-9.json"}}