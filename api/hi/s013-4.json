{"results":[{"aya":"022","id":1729,"locale":"hi","sura":"013","text":"और जिन लोगों ने अपने रब की प्रसन्नता की चाह में धैर्य से काम लिया और नमाज़ क़ायम की और जो कुछ हमने उन्हें दिया है, उसमें से खुले और छिपे ख़र्च किया, और भलाई के द्वारा बुराई को दूर करते है। वही लोग है जिनके लिए आख़िरत के घर का अच्छा परिणाम है,","translator":"Muhammad Farooq Khan and Muhammad Ahmed"},{"aya":"023","id":1730,"locale":"hi","sura":"013","text":"अर्थात सदैव रहने के बाग़ है जिनमें वे प्रवेश करेंगे और उनके बाप-दादा और उनकी पत्नियों और उनकी सन्तानों में से जो नेक होंगे वे भी और हर दरवाज़े से फ़रिश्ते उनके पास पहुँचेंगे","translator":"Muhammad Farooq Khan and Muhammad Ahmed"},{"aya":"024","id":1731,"locale":"hi","sura":"013","text":"(वे कहेंगे) \"तुमपर सलाम है उसके बदले में जो तुमने धैर्य से काम लिया।\" अतः क्या ही अच्छा परिणाम है आख़िरत के घर का!","translator":"Muhammad Farooq Khan and Muhammad Ahmed"},{"aya":"025","id":1732,"locale":"hi","sura":"013","text":"रहे वे लोग जो अल्लाह की प्रतिज्ञा को उसे दृढ़ करने के पश्चात तोड़ डालते है और अल्लाह ने जिसे जोड़ने का आदेश दिया है, उसे काटते है और धरती में बिगाड़ पैदा करते है। वहीं है जिनके लिए फिटकार है और जिनके लिए आख़िरत का बुरा घर है","translator":"Muhammad Farooq Khan and Muhammad Ahmed"},{"aya":"026","id":1733,"locale":"hi","sura":"013","text":"अल्लाह जिसको चाहता है प्रचुर फैली हुई रोज़ी प्रदान करता है औऱ इसी प्रकार नपी-तुली भी। और वे सांसारिक जीवन में मग्न हैं, हालाँकि सांसारिक जीवन आख़िरत के मुक़ाबले में तो बस अल्प सुख-सामग्री है","translator":"Muhammad Farooq Khan and Muhammad Ahmed"},{"aya":"027","id":1734,"locale":"hi","sura":"013","text":"जिन लोगों ने इनकार किया वे कहते है, \"उसपर उसके रब की ओर से कोई निशानी क्यों नहीं उतरी?\" कहो, \"अल्लाह जिसे चाहता है पथभ्रष्ट कर देता है। अपनी ओर से वह मार्गदर्शन उसी का करता है जो रुजू होता है।\"","translator":"Muhammad Farooq Khan and Muhammad Ahmed"},{"aya":"028","id":1735,"locale":"hi","sura":"013","text":"ऐसे ही लोग है जो ईमान लाए और जिनके दिलों को अल्लाह के स्मरण से आराम और चैन मिलता है। सुन लो, अल्लाह के स्मरण से ही दिलों को संतोष प्राप्त हुआ करता है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":7,"previousPage":"/hi/s013-3.json","nextPage":"/hi/s013-5.json"}}