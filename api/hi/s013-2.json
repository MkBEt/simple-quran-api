{"results":[{"aya":"008","id":1715,"locale":"hi","sura":"013","text":"किसी भी स्त्री-जाति को जो भी गर्भ रहता है अल्लाह उसे जान रहा होता है और उसे भी जो गर्भाशय में कमी-बेशी होती है। और उसके यहाँ हरेक चीज़ का एक निश्चित अन्दाज़ा है","translator":"Muhammad Farooq Khan and Muhammad Ahmed"},{"aya":"009","id":1716,"locale":"hi","sura":"013","text":"वह परोक्ष और प्रत्यक्ष का ज्ञाता है, महान है, अत्यन्त उच्च है","translator":"Muhammad Farooq Khan and Muhammad Ahmed"},{"aya":"010","id":1717,"locale":"hi","sura":"013","text":"तुममें से कोई चुपके से बात करे और जो कोई ज़ोर से और जो कोई रात में छिपता हो और जो दिन में चलता-फिरता दीख पड़ता हो उसके लिए सब बराबर है","translator":"Muhammad Farooq Khan and Muhammad Ahmed"},{"aya":"011","id":1718,"locale":"hi","sura":"013","text":"उसके रक्षक (पहरेदार) उसके अपने आगे और पीछे लगे होते हैं जो अल्लाह के आदेश से उसकी रक्षा करते है। किसी क़ौम के लोगों को जो कुछ प्राप्त होता है अल्लाह उसे बदलता नहीं, जब तक कि वे स्वयं अपने आपको न बदल डालें। और जब अल्लाह किसी क़ौम का अनिष्ट चाहता है तो फिर वह उससे टल नहीं सकता, और उससे हटकर उनका कोई समर्थक और संरक्षक भी नहीं","translator":"Muhammad Farooq Khan and Muhammad Ahmed"},{"aya":"012","id":1719,"locale":"hi","sura":"013","text":"वही है जो भय और आशा के निमित्त तुम्हें बिजली की चमक दिखाता है और बोझिल बादलों को उठाता है","translator":"Muhammad Farooq Khan and Muhammad Ahmed"},{"aya":"013","id":1720,"locale":"hi","sura":"013","text":"बादल की गरज उसका गुणगान करती है और उसके भय से काँपते हुए फ़रिश्ते भी। वही कड़कती बिजलियाँ भेजता है, फिर जिसपर चाहता है उन्हें गिरा देता है, जबकि वे अल्लाह के विषय में झगड़ रहे होते है। निश्चय ही उसकी चाल बड़ी सख़्त है","translator":"Muhammad Farooq Khan and Muhammad Ahmed"},{"aya":"014","id":1721,"locale":"hi","sura":"013","text":"उसी के लिए सच्ची पुकार है। उससे हटकर जिनको वे पुकारते है, वे उनकी पुकार का कुछ भी उत्तर नहीं देते। बस यह ऐसा ही होता है जैसे कोई अपने दोनों हाथ पानी की ओर इसलिए फैलाए कि वह उसके मुँह में पहुँच जाए, हालाँकि वह उसतक पहुँचनेवाला नहीं। कुफ़्र करनेवालों की पुकार तो बस भटकने ही के लिए होती है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":7,"previousPage":"/hi/s013.json","nextPage":"/hi/s013-3.json"}}