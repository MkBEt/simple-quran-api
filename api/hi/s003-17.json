{"results":[{"aya":"113","id":406,"locale":"hi","sura":"003","text":"ये सब एक जैसे नहीं है। किताबवालों में से कुछ ऐसे लोग भी है जो सीधे मार्ग पर है और रात की घड़ियों में अल्लाह की आयतें पढ़ते है और वे सजदा करते रहनेवाले है","translator":"Muhammad Farooq Khan and Muhammad Ahmed"},{"aya":"114","id":407,"locale":"hi","sura":"003","text":"वे अल्लाह और अन्तिम दिन पर ईमान रखते है और नेकी का हुक्म देते और बुराई से रोकते है और नेक कामों में अग्रसर रहते है, और वे अच्छे लोगों में से है","translator":"Muhammad Farooq Khan and Muhammad Ahmed"},{"aya":"115","id":408,"locale":"hi","sura":"003","text":"जो नेकी भी वे करेंगे, उसकी अवमानना न होगी। अल्लाह का डर रखनेवालो से भली-भाँति परिचित है","translator":"Muhammad Farooq Khan and Muhammad Ahmed"},{"aya":"116","id":409,"locale":"hi","sura":"003","text":"रहे वे लोग जिन्होंने इनकार किया, तो अल्लाह के मुक़ाबले में न उनके माल कुछ काम आ सकेंगे और न उनकी सन्तान ही। वे तो आग में जानेवाले लोग है, उसी में वे सदैव रहेंगे","translator":"Muhammad Farooq Khan and Muhammad Ahmed"},{"aya":"117","id":410,"locale":"hi","sura":"003","text":"इस सांसारिक जीवन के लिए जो कुछ भी वे ख़र्च करते है, उसकी मिसाल उस वायु जैसी है जिसमें पाला हो और वह उन लोगों की खेती पर चल जाए, जिन्होंने अपने ऊपर अत्याचार नहीं किया, अपितु वे तो स्वयं अपने ऊपर अत्याचार कर रहे है","translator":"Muhammad Farooq Khan and Muhammad Ahmed"},{"aya":"118","id":411,"locale":"hi","sura":"003","text":"ऐ ईमान लानेवालो! अपनों को छोड़कर दूसरों को अपना अंतरंग मित्र न बनाओ, वे तुम्हें नुक़सान पहुँचाने में कोई कमी नहीं करते। जितनी भी तुम कठिनाई में पड़ो, वही उनको प्रिय है। उनका द्वेष तो उनके मुँह से व्यक्त हो चुका है और जो कुछ उनके सीने छिपाए हुए है, वह तो इससे भी बढ़कर है। यदि तुम बुद्धि से काम लो, तो हमने तुम्हारे लिए निशानियाँ खोलकर बयान कर दी हैं","translator":"Muhammad Farooq Khan and Muhammad Ahmed"},{"aya":"119","id":412,"locale":"hi","sura":"003","text":"ये चो तुम हो जो उनसे प्रेम करते हो और वे तुमसे प्रेम नहीं करते, जबकि तुम समस्त किताबों पर ईमान रखते हो। और वे जब तुमसे मिलते है तो कहने को तो कहते है कि \"हम ईमान लाए है।\" किन्तु जब वे अलग होते है तो तुमपर क्रोध के मारे दाँतों से उँगलियाँ काटने लगते है। कह दो, \"तुम अपने क्रोध में आप मरो। निस्संदेह अल्लाह दिलों के भेद को जानता है।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":29,"previousPage":"/hi/s003-16.json","nextPage":"/hi/s003-18.json"}}