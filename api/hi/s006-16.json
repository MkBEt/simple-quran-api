{"results":[{"aya":"106","id":895,"locale":"hi","sura":"006","text":"तुम्हारे रब की ओर से तुम्हारी तरफ़ जो वह्यो की गई है, उसी का अनुसरण किए जाओ, उसके सिवा कोई पूज्य नहीं और बहुदेववादियों (की कुनीति) पर ध्यान न दो","translator":"Muhammad Farooq Khan and Muhammad Ahmed"},{"aya":"107","id":896,"locale":"hi","sura":"006","text":"यदि अल्लाह चाहता तो वे (उसका) साझी न ठहराते। तुम्हें हमने उनपर कोई नियुक्त संरक्षक तो नहीं बनाया है और न तुम उनके कोई ज़िम्मेदार ही हो","translator":"Muhammad Farooq Khan and Muhammad Ahmed"},{"aya":"108","id":897,"locale":"hi","sura":"006","text":"अल्लाह के सिवा जिन्हें ये पुकारते है, तुम उनके प्रति अपशब्द का प्रयोग न करो। ऐसा न हो कि वे हद से आगे बढ़कर अज्ञान वश अल्लाह के प्रति अपशब्द का प्रयोग करने लगें। इसी प्रकार हमने हर गिरोह के लिए उसके कर्म को सुहावना बना दिया है। फिर उन्हें अपने रब की ही ओर लौटना है। उस समय वह उन्हें बता देगा. जो कुछ वे करते रहे होंगे","translator":"Muhammad Farooq Khan and Muhammad Ahmed"},{"aya":"109","id":898,"locale":"hi","sura":"006","text":"वे लोग तो अल्लाह की कड़ी-कड़ी क़समें खाते है कि यदि उनके पास कोई निशानी आ जाए, तो उसपर वे अवश्य ईमान लाएँगे। कह दो, \"निशानियाँ तो अल्लाह ही के पास है।\" और तुम्हें क्या पता कि जब वे आ जाएँगी तो भी वे ईमान नहीं लाएँगे","translator":"Muhammad Farooq Khan and Muhammad Ahmed"},{"aya":"110","id":899,"locale":"hi","sura":"006","text":"और हम उनके दिलों और निगाहों को फेर देंगे, जिस प्रकार वे पहली बार ईमान नहीं लाए थे। और हम उन्हें छोड़ देंगे कि वे अपनी सरकशी में भटकते रहें","translator":"Muhammad Farooq Khan and Muhammad Ahmed"},{"aya":"111","id":900,"locale":"hi","sura":"006","text":"यदि हम उनकी ओर फ़रिश्ते भी उतार देते और मुर्दें भी उनसे बातें करने लगते और प्रत्येक चीज़ उनके सामने लाकर इकट्ठा कर देते, तो भी वे ईमान न लाते, बल्कि अल्लाह ही का चाहा क्रियान्वित है। परन्तु उनमें से अधिकतर लोग अज्ञानता से काम लेते है","translator":"Muhammad Farooq Khan and Muhammad Ahmed"},{"aya":"112","id":901,"locale":"hi","sura":"006","text":"और इसी प्रकार हमने मनुष्यों और जिन्नों में से शैतानों को प्रत्येक नबी का शत्रु बनाया, जो चिकनी-चुपड़ी बात एक-दूसरे के मन में डालकर धोखा देते थे - यदि तुम्हारा रब चाहता तो वे ऐसा न कर सकते। अब छोड़ो उन्हें और उनके मिथ्यारोपण को। -","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":24,"previousPage":"/hi/s006-15.json","nextPage":"/hi/s006-17.json"}}