{"results":[{"aya":"022","id":1386,"locale":"hi","sura":"010","text":"वही है जो तुम्हें थल और जल में चलाता है, यहाँ तक कि जब तुम नौका में होते हो और वह लोगो को लिए हुए अच्छी अनुकूल वायु के सहारे चलती है और वे उससे हर्षित होते है कि अकस्मात उनपर प्रचंड वायु का झोंका आता है, हर ओर से लहरें उनपर चली आती है और वे समझ लेते है कि बस अब वे घिर गए, उस समय वे अल्लाह ही को, निरी उसी पर आस्था रखकर पुकारने लगते है, \"यदि तूने हमें इससे बचा लिया तो हम अवश्य आभारी होंगे।\"","translator":"Muhammad Farooq Khan and Muhammad Ahmed"},{"aya":"023","id":1387,"locale":"hi","sura":"010","text":"फिर जब वह उनको बचा लेता है, तो क्या देखते है कि वे नाहक़ धरती में सरकशी करने लग जाते है। ऐ लोगों! तुम्हारी सरकशी तुम्हारे अपने ही विरुद्ध है। सांसारिक जीवन का सुख ले लो। फिर तुम्हें हमारी ही ओर लौटकर आना है। फिर हम तुम्हें बता देंगे जो कुछ तुम करते रहे होगे","translator":"Muhammad Farooq Khan and Muhammad Ahmed"},{"aya":"024","id":1388,"locale":"hi","sura":"010","text":"सांसारिक जीवन की उपमा तो बस ऐसी है जैसे हमने आकाश से पानी बरसाया, तो उसके कारण धरती से उगनेवाली चीज़े, जिनको मनुष्य और चौपाये सभी खाते है, घनी हो गई, यहाँ तक कि धरती ने अपना शृंगार कर लिया और सँवर गई और उसके मालिक समझने लगे कि उन्हें उसपर पूरा अधिकार प्राप्त है कि रात या दिन में हमारा आदेश आ पहुँचा। फिर हमने उसे कटी फ़सल की तरह कर दिया, मानो कल वहाँ कोई आबादी ही न थी। इसी तरह हम उन लोगों के लिए खोल-खोलकर निशानियाँ बयान करते है, जो सोच-विचार से काम लेना चाहें","translator":"Muhammad Farooq Khan and Muhammad Ahmed"},{"aya":"025","id":1389,"locale":"hi","sura":"010","text":"और अल्लाह तुम्हें सलामती के घर की ओर बुलाता है, और जिसे चाहता है सीधी राह चलाता है;","translator":"Muhammad Farooq Khan and Muhammad Ahmed"},{"aya":"026","id":1390,"locale":"hi","sura":"010","text":"अच्छे से अच्छा कर्म करनेवालों के लिए अच्छा बदला है और इसके अतिरिक्त और भी। और उनके चहरों पर न तो कलौस छाएगी और न ज़िल्लत। वही जन्नतवाले है; वे उसमें सदैव रहेंगे","translator":"Muhammad Farooq Khan and Muhammad Ahmed"},{"aya":"027","id":1391,"locale":"hi","sura":"010","text":"रहे वे लोग जिन्होंने बुराइयाँ कमाई, तो एक बुराई का बदला भी उसी जैसा होगा; और ज़िल्लत उनपर छा रही होगी। उन्हें अल्लाह से बचानेवाला कोई न होगा। उनके चहरों पर मानो अँधेरी रात के टुकड़े ओढ़ा दिए गए हों। वही आगवाले हैं, उन्हें उसमें सदैव रहना है","translator":"Muhammad Farooq Khan and Muhammad Ahmed"},{"aya":"028","id":1392,"locale":"hi","sura":"010","text":"और जिस दिन हम उन सबको इकट्ठा करेंगे, फिर उन लोगों से, जिन्होंने शिर्क किया होगा, कहेंगे, \"अपनी जगह ठहरे रहो तुम भी और तुम्हारे साझीदार भी।\" फिर हम उनके बीच अलगाव पैदा कर देंगे, और उनके ठहराए हुए साझीदार कहेंगे, \"तुम हमारी तो हमारी बन्दगी नहीं करते थे","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s010-3.json","nextPage":"/hi/s010-5.json"}}