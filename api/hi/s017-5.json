{"results":[{"aya":"029","id":2058,"locale":"hi","sura":"017","text":"और अपना हाथ न तो अपनी गरदन से बाँधे रखो और न उसे बिलकुल खुला छोड़ दो कि निन्दित और असहाय होकर बैठ जाओ","translator":"Muhammad Farooq Khan and Muhammad Ahmed"},{"aya":"030","id":2059,"locale":"hi","sura":"017","text":"तुम्हारा रब जिसको चाहता है प्रचुर और फैली हुई रोज़ी प्रदान करता है और इसी प्रकार नपी-तुली भी। निस्संदेह वह अपने बन्दों की ख़बर और उनपर नज़र रखता है","translator":"Muhammad Farooq Khan and Muhammad Ahmed"},{"aya":"031","id":2060,"locale":"hi","sura":"017","text":"और निर्धनता के भय से अपनी सन्तान की हत्या न करो, हम उन्हें भी रोज़ी देंगे और तुम्हें भी। वास्तव में उनकी हत्या बहुत ही बड़ा अपराध है","translator":"Muhammad Farooq Khan and Muhammad Ahmed"},{"aya":"032","id":2061,"locale":"hi","sura":"017","text":"और व्यभिचार के निकट न जाओ। वह एक अश्लील कर्म और बुरा मार्ग है","translator":"Muhammad Farooq Khan and Muhammad Ahmed"},{"aya":"033","id":2062,"locale":"hi","sura":"017","text":"किसी जीव की हत्या न करो, जिसे (मारना) अल्लाह ने हराम ठहराया है। यह और बात है कि हक़ (न्याय) का तक़ाज़ा यही हो। और जिसकी अन्यायपूर्वक हत्या की गई हो, उसके उत्तराधिकारी को हमने अधिकार दिया है (कि वह हत्यारे से बदला ले सकता है), किन्तु वह हत्या के विषय में सीमा का उल्लंघन न करे। निश्चय ही उसकी सहायता की जाएगी","translator":"Muhammad Farooq Khan and Muhammad Ahmed"},{"aya":"034","id":2063,"locale":"hi","sura":"017","text":"और अनाथ के माल को हाथ में लगाओ सिवाय उत्तम रीति के, यहाँ तक कि वह अपनी युवा अवस्था को पहुँच जाए, और प्रतिज्ञा पूरी करो। प्रतिज्ञा के विषय में अवश्य पूछा जाएगा","translator":"Muhammad Farooq Khan and Muhammad Ahmed"},{"aya":"035","id":2064,"locale":"hi","sura":"017","text":"और जब नापकर दो तो, नाप पूरी रखो। और ठीक तराज़ू से तौलो, यही उत्तम और परिणाम की दृष्टि से भी अधिक अच्छा है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s017-4.json","nextPage":"/hi/s017-6.json"}}