{"results":[{"aya":"071","id":860,"locale":"hi","sura":"006","text":"कहो, \"क्या हम अल्लाह को छोड़कर उसे पुकारने लग जाएँ जो न तो हमें लाभ पहुँचा सके और न हमें हानि पहुँचा सके और हम उलटे पाँव फिर जाएँ, जबकि अल्लाह ने हमें मार्ग पर लगा दिया है? - उस व्यक्ति की तरह जिसे शैतानों ने धरती पर भटका दिया हो और वह हैरान होकर रह गया हो। उसके कुछ साथी हो, जो उसे मार्ग की ओर बुला रहे हो कि हमारे पास चला आ!\" कह दो, \"मार्गदर्शन केवल अल्लाह का मार्गदर्शन है और हमें इसी बात का आदेश हुआ है कि हम सारे संसार के स्वामी को समर्पित हो जाएँ।\"","translator":"Muhammad Farooq Khan and Muhammad Ahmed"},{"aya":"072","id":861,"locale":"hi","sura":"006","text":"और यह कि \"नमाज़ क़ायम करो और उसका डर रखो। वही है, जिसके पास तुम इकट्ठे किए जाओगे,","translator":"Muhammad Farooq Khan and Muhammad Ahmed"},{"aya":"073","id":862,"locale":"hi","sura":"006","text":"\"और वही है जिसने आकाशों और धरती को हक़ के साथ पैदा किया। और जिस समय वह किसी चीज़ को कहे, 'हो जा', तो वह उसी समय वह हो जाती है। उसकी बात सर्वथा सत्य है और जिस दिन 'सूर' (नरसिंघा) में फूँक मारी जाएगी, राज्य उसी का होगा। वह सभी छिपी और खुली चीज़ का जाननेवाला है, और वही तत्वदर्शी, ख़बर रखनेवाला है।\"","translator":"Muhammad Farooq Khan and Muhammad Ahmed"},{"aya":"074","id":863,"locale":"hi","sura":"006","text":"और याद करो, जब इबराहीम ने अपने बाप आज़र से कहा था, \"क्या तुम मूर्तियों को पूज्य बनाते हो? मैं तो तुम्हें और तुम्हारी क़ौम को खुली गुमराही में पड़ा देख रहा हूँ।\"","translator":"Muhammad Farooq Khan and Muhammad Ahmed"},{"aya":"075","id":864,"locale":"hi","sura":"006","text":"और इस प्रकार हम इबराहीम को आकाशों और धरती का राज्य दिखाने लगे (ताकि उसके ज्ञान का विस्तार हो) और इसलिए कि उसे विश्वास हो","translator":"Muhammad Farooq Khan and Muhammad Ahmed"},{"aya":"076","id":865,"locale":"hi","sura":"006","text":"अतएवः जब रात उसपर छा गई, तो उसने एक तारा देखा। उसने कहा, \"इसे मेरा रब ठहराते हो!\" फिर जब वह छिप गया तो बोला, \"छिप जानेवालों से मैं प्रेम नहीं करता।\"","translator":"Muhammad Farooq Khan and Muhammad Ahmed"},{"aya":"077","id":866,"locale":"hi","sura":"006","text":"फिर जब उसने चाँद को चमकता हुआ देखा, तो कहा, \"इसको मेरा रब ठहराते हो!\" फिर जब वह छिप गया, तो कहा, \"यदि मेरा रब मुझे मार्ग न दिखाता तो मैं भी पथभ्रष्ट! लोगों में सम्मिलित हो जाता।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":24,"previousPage":"/hi/s006-10.json","nextPage":"/hi/s006-12.json"}}