{"results":[{"aya":"064","id":357,"locale":"hi","sura":"003","text":"कहो, \"ऐ किताबवालो! आओ एक ऐसी बात की ओर जिसे हमारे और तुम्हारे बीच समान मान्यता प्राप्त है; यह कि हम अल्लाह के अतिरिक्त किसी की बन्दगी न करें और न उसके साथ किसी चीज़ को साझी ठहराएँ और न परस्पर हममें से कोई एक-दूसरे को अल्लाह से हटकर रब बनाए।\" फिर यदि वे मुँह मोड़े तो कह दो, \"गवाह रहो, हम तो मुस्लिम (आज्ञाकारी) है।\"","translator":"Muhammad Farooq Khan and Muhammad Ahmed"},{"aya":"065","id":358,"locale":"hi","sura":"003","text":"\"ऐ किताबवालो! तुम इबराहीम के विषय में हमसे क्यों झगड़ते हो? जबकि तौरात और इंजील तो उसके पश्चात उतारी गई है, तो क्या तुम समझ से काम नहीं लेते?","translator":"Muhammad Farooq Khan and Muhammad Ahmed"},{"aya":"066","id":359,"locale":"hi","sura":"003","text":"\"ये तुम लोग हो कि उसके विषय में वाद-विवाद कर चुके जिसका तुम्हें कुछ ज्ञान था। अब उसके विषय में क्यों वाद-विवाद करते हो, जिसके विषय में तुम्हें कुछ भी ज्ञान नहीं? अल्लाह जानता है, तुम नहीं जानते\"","translator":"Muhammad Farooq Khan and Muhammad Ahmed"},{"aya":"067","id":360,"locale":"hi","sura":"003","text":"इबराहीम न यहूदी था और न ईसाई, बल्कि वह तो एक ओर को होकर रहनेवाला मुस्लिम (आज्ञाकारी) था। वह कदापि मुशरिकों में से न था","translator":"Muhammad Farooq Khan and Muhammad Ahmed"},{"aya":"068","id":361,"locale":"hi","sura":"003","text":"निस्संदेह इबराहीम से सबसे अधिक निकटता का सम्बन्ध रखनेवाले वे लोग है जिन्होंने उसका अनुसरण किया, और यह नबी और ईमानवाले लोग। और अल्लाह ईमानवालों को समर्थक एवं सहायक है","translator":"Muhammad Farooq Khan and Muhammad Ahmed"},{"aya":"069","id":362,"locale":"hi","sura":"003","text":"किताबवालों में से एक गिरोह के लोगों की कामना है कि काश! वे तुम्हें पथभ्रष्ट कर सकें, जबकि वे केवल अपने-आपकों पथभ्रष्ट कर रहे है! किन्तु उन्हें इसका एहसास नहीं","translator":"Muhammad Farooq Khan and Muhammad Ahmed"},{"aya":"070","id":363,"locale":"hi","sura":"003","text":"ऐ किताबवालों! तुम अल्लाह की आयतों का इनकार क्यों करते हो, जबकि तुम स्वयं गवाह हो?","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":29,"previousPage":"/hi/s003-9.json","nextPage":"/hi/s003-11.json"}}