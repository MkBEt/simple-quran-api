{"results":[{"aya":"106","id":2135,"locale":"hi","sura":"017","text":"और क़ुरआन को हमने थोड़ा-थोड़ा करके इसलिए अवतरित किया, ताकि तुम ठहर-ठहरकर उसे लोगो को सुनाओ, और हमने उसे उत्तम रीति से क्रमशः उतारा है","translator":"Muhammad Farooq Khan and Muhammad Ahmed"},{"aya":"107","id":2136,"locale":"hi","sura":"017","text":"कह दो, \"तुम उसे मानो या न मानो, जिन लोगों को इससे पहले ज्ञान दिया गया है, उन्हें जब वह पढ़कर सुनाया जाता है, तो वे ठोड़ियों के बल सजदे में गिर पड़ते है","translator":"Muhammad Farooq Khan and Muhammad Ahmed"},{"aya":"108","id":2137,"locale":"hi","sura":"017","text":"और कहते है, \"महान और उच्च है हमारा रब! हमारे रब का वादा तो पूरा होकर ही रहता है।\"","translator":"Muhammad Farooq Khan and Muhammad Ahmed"},{"aya":"109","id":2138,"locale":"hi","sura":"017","text":"और वे रोते हुए ठोड़ियों के बल गिर जाते है और वह (क़ुरआन) उनकी विनम्रता को और बढ़ा देता है","translator":"Muhammad Farooq Khan and Muhammad Ahmed"},{"aya":"110","id":2139,"locale":"hi","sura":"017","text":"कह दो, \"तुम अल्लाह को पुकारो या रहमान को पुकारो या जिस नाम से भी पुकारो, उसके लिए सब अच्छे ही नाम है।\" और अपनी नमाज़ न बहुत ऊँची आवाज़ से पढ़ो और न उसे बहुत चुपके से पढ़ो, बल्कि इन दोनों के बीच मध्य मार्ग अपनाओ","translator":"Muhammad Farooq Khan and Muhammad Ahmed"},{"aya":"111","id":2140,"locale":"hi","sura":"017","text":"और कहो, \"प्रशंसा अल्लाह के लिए है, जिसने न तो अपना कोई बेटा बनाया और न बादशाही में उसका कोई सहभागी है और न ऐसा ही है कि वह दीन-हीन हो जिसके कारण बचाव के लिए उसका कोई सहायक मित्र हो।\" और बड़ाई बयान करो उसकी, पूर्ण बड़ाई","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s017-15.json"}}