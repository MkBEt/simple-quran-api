{"results":[{"aya":"029","id":3281,"locale":"hi","sura":"028","text":"फिर जब मूसा ने अवधि पूरी कर दी और अपने घरवालों को लेकर चला तो तूर की ओर उसने एक आग-सी देखी। उसने अपने घरवालों से कहा, \"ठहरो, मैंने एक आग का अवलोकन किया है। कदाचित मैं वहाँ से तुम्हारे पास कोई ख़बर ले आऊँ या उस आग से कोई अंगारा ही, ताकि तुम ताप सको।\"","translator":"Muhammad Farooq Khan and Muhammad Ahmed"},{"aya":"030","id":3282,"locale":"hi","sura":"028","text":"फिर जब वह वहाँ पहुँचा तो दाहिनी घाटी के किनारे से शुभ क्षेत्र में वृक्ष से आवाज़ आई, \"ऐ मूसा! मैं ही अल्लाह हूँ, सारे संसार का रब!\"","translator":"Muhammad Farooq Khan and Muhammad Ahmed"},{"aya":"031","id":3283,"locale":"hi","sura":"028","text":"और यह कि \"डाल दे अपनी लाठी।\" फिर जब उसने देखा कि वह बल खा रही है जैसे कोई साँप हो तो वह पीठ फेरकर भागा और पीछे मुड़कर भी न देखा। \"ऐ मूसा! आगे आ और भय न कर। निस्संदेह तेरे लिए कोई भय की बात नहीं","translator":"Muhammad Farooq Khan and Muhammad Ahmed"},{"aya":"032","id":3284,"locale":"hi","sura":"028","text":"अपना हाथ अपने गिरेबान में डाल। बिना किसी ख़राबी के चमकता हुआ निकलेगा। और भय के समय अपनी भुजा को अपने से मिलाए रख। ये दो निशानियाँ है तेरे रब की ओर से फ़िरऔन और उसके दरबारियों के पास लेकर जाने के लिए। निश्चय ही वे बड़े अवज्ञाकारी लोग है।\"","translator":"Muhammad Farooq Khan and Muhammad Ahmed"},{"aya":"033","id":3285,"locale":"hi","sura":"028","text":"उसने कहा, \"ऐ मेरे रब! मुझसे उनके एक आदमी की जान गई है। इसलिए मैं डरता हूँ कि वे मुझे मार डालेंगे","translator":"Muhammad Farooq Khan and Muhammad Ahmed"},{"aya":"034","id":3286,"locale":"hi","sura":"028","text":"मेरे भाई हारून की ज़बान मुझसे बढ़कर धाराप्रवाह है। अतः उसे मेरे साथ सहायक के रूप में भेज कि वह मेरी पुष्टि करे। मुझे भय है कि वे मुझे झुठलाएँगे।\"","translator":"Muhammad Farooq Khan and Muhammad Ahmed"},{"aya":"035","id":3287,"locale":"hi","sura":"028","text":"कहा, \"हम तेरे भाई के द्वारा तेरी भुजा मज़बूत करेंगे, और तुम दोनों को एक ओज प्रदान करेंगे कि वे फिर तुम तक न पहुँच सकेंगे। हमारी निशानियों के कारण तुम दोनों और जो तुम्हारे अनुयायी होंगे वे ही प्रभावी होंगे।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":13,"previousPage":"/hi/s028-4.json","nextPage":"/hi/s028-6.json"}}