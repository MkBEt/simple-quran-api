{"results":[{"aya":"001","id":2792,"locale":"hi","sura":"024","text":"यह एक (महत्वपूर्ण) सूरा है, जिसे हमने उतारा है। और इसे हमने अनिवार्य किया है, और इसमें हमने स्पष्ट आयतें (आदेश) अवतरित की है। कदाचित तुम शिक्षा ग्रहण करो","translator":"Muhammad Farooq Khan and Muhammad Ahmed"},{"aya":"002","id":2793,"locale":"hi","sura":"024","text":"व्यभिचारिणी और व्यभिचारी - इन दोनों में से प्रत्येक को सौ कोड़े मारो और अल्लाह के धर्म (क़ानून) के विषय में तुम्हें उनपर तरस न आए, यदि तुम अल्लाह औऱ अन्तिम दिन को मानते हो। और उन्हें दंड देते समय मोमिनों में से कुछ लोगों को उपस्थित रहना चाहिए","translator":"Muhammad Farooq Khan and Muhammad Ahmed"},{"aya":"003","id":2794,"locale":"hi","sura":"024","text":"व्यभिचारी किसी व्यभिचारिणी या बहुदेववादी स्त्री से ही निकाह करता है। और (इसी प्रकार) व्यभिचारिणी, किसी व्यभिचारी या बहुदेववादी से ही निकाह करते है। और यह मोमिनों पर हराम है","translator":"Muhammad Farooq Khan and Muhammad Ahmed"},{"aya":"004","id":2795,"locale":"hi","sura":"024","text":"और जो लोग शरीफ़ और पाकदामन स्त्री पर तोहमत लगाएँ, फिर चार गवाह न लाएँ, उन्हें अस्सी कोड़े मारो और उनकी गवाही कभी भी स्वीकार न करो - वही है जो अवज्ञाकारी है। -","translator":"Muhammad Farooq Khan and Muhammad Ahmed"},{"aya":"005","id":2796,"locale":"hi","sura":"024","text":"सिवाय उन लोगों के जो इसके पश्चात तौबा कर लें और सुधार कर लें। तो निश्चय ही अल्लाह बहुत क्षमाशील, अत्यन्त दयावान है","translator":"Muhammad Farooq Khan and Muhammad Ahmed"},{"aya":"006","id":2797,"locale":"hi","sura":"024","text":"औऱ जो लोग अपनी पत्नियों पर दोषारोपण करें औऱ उनके पास स्वयं के सिवा गवाह मौजूद न हों, तो उनमें से एक (अर्थात पति) चार बार अल्लाह की क़सम खाकर यह गवाही दे कि वह बिलकुल सच्चा है","translator":"Muhammad Farooq Khan and Muhammad Ahmed"},{"aya":"007","id":2798,"locale":"hi","sura":"024","text":"और पाँचवी बार यह गवाही दे कि यदि वह झूठा हो तो उसपर अल्लाह की फिटकार हो","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":10,"nextPage":"/hi/s024-2.json"}}