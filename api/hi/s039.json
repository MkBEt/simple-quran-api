{"results":[{"aya":"001","id":4059,"locale":"hi","sura":"039","text":"इस किताब का अवतरण अल्लाह अत्यन्त प्रभुत्वशाली, तत्वदर्शी की ओर से है","translator":"Muhammad Farooq Khan and Muhammad Ahmed"},{"aya":"002","id":4060,"locale":"hi","sura":"039","text":"निस्संदेह हमने यह किताब तुम्हारी ओर सत्य के साथ अवतरित की है","translator":"Muhammad Farooq Khan and Muhammad Ahmed"},{"aya":"003","id":4061,"locale":"hi","sura":"039","text":"जान रखो कि विशुद्ध धर्म अल्लाह ही के लिए है। रहे वे लोग जिन्होंने उससे हटकर दूसरे समर्थक औऱ संरक्षक बना रखे है (कहते है,) \"हम तो उनकी बन्दगी इसी लिए करते है कि वे हमें अल्लाह का सामीप्य प्राप्त करा दें।\" निश्चय ही अल्लाह उनके बीच उस बात का फ़ैसला कर देगा जिसमें वे विभेद कर रहे है। अल्लाह उसे मार्ग नहीं दिखाता जो झूठा और बड़ा अकृतज्ञ हो","translator":"Muhammad Farooq Khan and Muhammad Ahmed"},{"aya":"004","id":4062,"locale":"hi","sura":"039","text":"यदि अल्लाह अपनी कोई सन्तान बनाना चाहता तो वह उसमें से, जिन्हें पैदा कर रहा है, चुन लेता। महान और उच्च है वह! वह अल्लाह है अकेला, सब पर क़ाबू रखनेवाला","translator":"Muhammad Farooq Khan and Muhammad Ahmed"},{"aya":"005","id":4063,"locale":"hi","sura":"039","text":"उसने आकाशों और धरती को सत्य के साथ पैदा किया। रात को दिन पर लपेटता है और दिन को रात पर लपेटता है। और उसने सूर्य और चन्द्रमा को वशीभुत कर रखा है। प्रत्येक एक नियत समय को पूरा करने के लिए चल रहा है। जान रखो, वही प्रभुत्वशाली, बड़ा क्षमाशील है","translator":"Muhammad Farooq Khan and Muhammad Ahmed"},{"aya":"006","id":4064,"locale":"hi","sura":"039","text":"उसने तुम्हें अकेली जान पैदा किया; फिर उसी से उसका जोड़ा बनाया औऱ तुम्हारे लिए चौपायों में से आठ नर-मादा उतारे। वह तुम्हारी माँओं के पेटों में तीन अँधेरों के भीतर तुम्हें एक सृजनरूप के पश्चात अन्य एक सृजनरूप देता चला जाता है। वही अल्लाह तुम्हारा रब है। बादशाही उसी की है, उसके अतिरिक्त कोई पूज्य-प्रभु नहीं। फिर तुम कहाँ फिरे जाते हो?","translator":"Muhammad Farooq Khan and Muhammad Ahmed"},{"aya":"007","id":4065,"locale":"hi","sura":"039","text":"यदि तुम इनकार करोगे तो अल्लाह तुमसे निस्पृह है। यद्यपि वह अपने बन्दों के लिए इनकार को पसन्द नहीं करता, किन्तु यदि तुम कृतज्ञता दिखाओगे, तो उसे वह तुम्हारे लिए पसन्द करता है। कोई बोझ न उठाएगा। फिर तुम्हारी वापसी अपने रब ही की ओर है। और वह तुम्हे बता देगा, जो कुछ तुम करते रहे होगे। निश्चय ही वह सीनों तक की बातें जानता है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":11,"nextPage":"/hi/s039-2.json"}}