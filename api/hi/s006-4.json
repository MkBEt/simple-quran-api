{"results":[{"aya":"022","id":811,"locale":"hi","sura":"006","text":"और उस दिन को याद करो जब हम सबको इकट्ठा करेंगे; फिर बहुदेववादियों से पूछेंगे, \"कहाँ है तुम्हारे ठहराए हुए साझीदार, जिनका तुम दावा किया करते थे?\"","translator":"Muhammad Farooq Khan and Muhammad Ahmed"},{"aya":"023","id":812,"locale":"hi","sura":"006","text":"फिर उनका कोई फ़िला (उपद्रव) शेष न रहेगा। सिवाय इसके कि वे कहेंगे, \"अपने रब अल्लाह की सौगन्ध! हम बहुदेववादी न थे।\"","translator":"Muhammad Farooq Khan and Muhammad Ahmed"},{"aya":"024","id":813,"locale":"hi","sura":"006","text":"देखो, कैसा वे अपने विषय में झूठ बोले। और वह गुम होकर रह गया जो वे घड़ा करते थे","translator":"Muhammad Farooq Khan and Muhammad Ahmed"},{"aya":"025","id":814,"locale":"hi","sura":"006","text":"और उनमें कुछ लोग ऐसे है जो तुम्हारी ओर कान लगाते है, हालाँकि हमने तो उनके दिलों पर परदे डाल रखे है कि वे उसे समझ न सकें और उनके कानों में बोझ डाल दिया है। और वे चाहे प्रत्येक निशानी देख लें तब भी उसे मानेंगे नहीं; यहाँ तक कि जब वे तुम्हारे पास आकर तुमसे झगड़ते है, तो अविश्वास की नीति अपनानेवाले कहते है, \"यह तो बस पहले को लोगों की गाथाएँ है।\"","translator":"Muhammad Farooq Khan and Muhammad Ahmed"},{"aya":"026","id":815,"locale":"hi","sura":"006","text":"और वे उससे दूसरों को रोकते है और स्वयं भी उससे दूर रहते है। वे तो बस अपने आपको ही विनष्ट कर रहे है, किन्तु उन्हें इसका एहसास नहीं","translator":"Muhammad Farooq Khan and Muhammad Ahmed"},{"aya":"027","id":816,"locale":"hi","sura":"006","text":"और यदि तुम उस समय देख सकते, जब वे आग के निकट खड़े किए जाएँगे और कहेंगे, \"काश! क्या ही अच्छा होता कि हम फिर लौटा दिए जाएँ (कि माने) और अपने रब की आयतों को न झुठलाएँ और माननेवालों में हो जाएँ।\"","translator":"Muhammad Farooq Khan and Muhammad Ahmed"},{"aya":"028","id":817,"locale":"hi","sura":"006","text":"कुछ नहीं, बल्कि जो कुछ वे पहले छिपाया करते थे, वह उनके सामने आ गया। और यदि वे लौटा भी दिए जाएँ, तो फिर वही कुछ करने लगेंगे जिससे उन्हें रोका गया था। निश्चय ही वे झूठे है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":24,"previousPage":"/hi/s006-3.json","nextPage":"/hi/s006-5.json"}}