{"results":[{"aya":"078","id":2107,"locale":"hi","sura":"017","text":"नमाज़ क़ायम करो सूर्य के ढलने से लेकर रात के छा जाने तक और फ़ज्र (प्रभात) के क़ुरआन (अर्थात फ़ज्र की नमाज़ः के पाबन्द रहो। निश्चय ही फ़ज्र का क़ुरआन पढ़ना हुज़ूरी की चीज़ है","translator":"Muhammad Farooq Khan and Muhammad Ahmed"},{"aya":"079","id":2108,"locale":"hi","sura":"017","text":"और रात के कुछ हिस्से में उस (क़ुरआन) के द्वारा जागरण किया करो, यह तुम्हारे लिए तद्अधिक (नफ़्ल) है। आशा है कि तुम्हारा रब तुम्हें उठाए ऐसा उठाना जो प्रशंसित हो","translator":"Muhammad Farooq Khan and Muhammad Ahmed"},{"aya":"080","id":2109,"locale":"hi","sura":"017","text":"और कहो, \"मेरे रब! तू मुझे ख़ूबी के साथ दाख़िल कर और ख़ूबी के साथ निकाल, और अपनी ओर से मुझे सहायक शक्ति प्रदान कर।\"","translator":"Muhammad Farooq Khan and Muhammad Ahmed"},{"aya":"081","id":2110,"locale":"hi","sura":"017","text":"कह दो, \"सत्य आ गया और असत्य मिट गया; असत्य तो मिट जानेवाला ही होता है।\"","translator":"Muhammad Farooq Khan and Muhammad Ahmed"},{"aya":"082","id":2111,"locale":"hi","sura":"017","text":"हम क़ुरआन में से जो उतारते है वह मोमिनों के लिए शिफ़ा (आरोग्य) और दयालुता है, किन्तु ज़ालिमों के लिए तो वह बस घाटे ही में अभिवृद्धि करता है","translator":"Muhammad Farooq Khan and Muhammad Ahmed"},{"aya":"083","id":2112,"locale":"hi","sura":"017","text":"मानव पर जब हम सुखद कृपा करते है तो वह मुँह फेरता और अपना पहलू बचाता है। किन्तु जब उसे तकलीफ़ पहुँचती है, तो वह निराश होने लगता है","translator":"Muhammad Farooq Khan and Muhammad Ahmed"},{"aya":"084","id":2113,"locale":"hi","sura":"017","text":"कह दो, \"हर एक अपने ढब पर काम कर रहा है, तो अब तुम्हारा रब ही भली-भाँति जानता है कि कौन अधिक सीधे मार्ग पर है।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s017-11.json","nextPage":"/hi/s017-13.json"}}