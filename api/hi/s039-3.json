{"results":[{"aya":"015","id":4073,"locale":"hi","sura":"039","text":"अब तुम उससे हटकर जिसकी चाहो बन्दगी करो।\" कह दो, \"वास्तव में घाटे में पड़नेवाले तो वही है, जिन्होंने अपने आपको और अपने लोगों को क़ियामत के दिन घाटे में डाल दिया। जान रखो, यही खुला घाटा है","translator":"Muhammad Farooq Khan and Muhammad Ahmed"},{"aya":"016","id":4074,"locale":"hi","sura":"039","text":"उनके लिए उनके ऊपर से भी आग की छतरियाँ होंगी और उनके नीचे से भी छतरियाँ होंगी। यही वह चीज़ है, जिससे अल्लाह अपने बन्दों को डराता है, \"ऐ मेरे बन्दो! अतः तुम मेरा डर रखो।\"","translator":"Muhammad Farooq Khan and Muhammad Ahmed"},{"aya":"017","id":4075,"locale":"hi","sura":"039","text":"रहे वे लोग जो इससे बचे कि वे ताग़ूत (बढ़े हुए फ़सादी) की बन्दगी करते है और अल्लाह की ओर रुजू हुए, उनके लिए शुभ सूचना है।","translator":"Muhammad Farooq Khan and Muhammad Ahmed"},{"aya":"018","id":4076,"locale":"hi","sura":"039","text":"अतः मेरे उन बन्दों को शुभ सूचना दे दो जो बात को ध्यान से सुनते है; फिर उस अच्छी से अच्छी बात का अनुपालन करते है। वही हैं, जिन्हें अल्लाह ने मार्ग दिखाया है और वही बुद्धि और समझवाले है","translator":"Muhammad Farooq Khan and Muhammad Ahmed"},{"aya":"019","id":4077,"locale":"hi","sura":"039","text":"तो क्या वह व्यक्ति जिसपर यातना की बात सत्यापित हो चुकी है (यातना से बच सकता है)? तो क्या तुम छुड़ा लोगे उसको जो आग में है","translator":"Muhammad Farooq Khan and Muhammad Ahmed"},{"aya":"020","id":4078,"locale":"hi","sura":"039","text":"अलबत्ता जो लोग अपने रब से डरकर रहे उनके लिए ऊपरी मंज़िल पर कक्ष होंगे, जिनके ऊपर भी निर्मित कक्ष होंगे। उनके नीचे नहरें बह रही होगी। यह अल्लाह का वादा है। अल्लाह अपने वादे का उल्लंघन नहीं करता","translator":"Muhammad Farooq Khan and Muhammad Ahmed"},{"aya":"021","id":4079,"locale":"hi","sura":"039","text":"क्या तुमने नहीं देखा कि अल्लाह ने आकाश से पानी उतारा, फिर धरती में उसके स्रोत प्रवाहित कर दिए; फिर उसने द्वारा खेती निकालता है, जिसके विभिन्न रंग होते है; फिर वह सूखने लगती है; फिर तुम देखते हो कि वह पीली पड़ गई; फिर वह उसे चूर्ण-विचूर्ण कर देता है? निस्संदेह इसमें बुद्धि और समझवालों के लिए बड़ी याददिहानी है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":11,"previousPage":"/hi/s039-2.json","nextPage":"/hi/s039-4.json"}}