{"results":[{"aya":"085","id":1986,"locale":"hi","sura":"016","text":"और जब वे लोग जिन्होंने अत्याचार किया, यातना देख लेंगे तो न वह उनके लिए हलकी की जाएगी और न उन्हें मुहलत ही मिलेगी","translator":"Muhammad Farooq Khan and Muhammad Ahmed"},{"aya":"086","id":1987,"locale":"hi","sura":"016","text":"और जब वे लोग जिन्होंने शिर्क किया अपने ठहराए हुए साझीदारों को देखेंगे तो कहेंगे, \"हमारे रब! यही हमारे वे साझीदार है जिन्हें हम तुझसे हटकर पुकारते थे।\" इसपर वे उनकी ओर बात फेंक मारेंगे कि \"तुम बिलकुल झूठे हो।\"","translator":"Muhammad Farooq Khan and Muhammad Ahmed"},{"aya":"087","id":1988,"locale":"hi","sura":"016","text":"उस दिन वे अल्लाह के आगे आज्ञाकारी एवं वशीभूत होकर आ पड़ेगे। और जो कुछ वे घड़ा करते थे वह सब उनसे खोकर रह जाएगा","translator":"Muhammad Farooq Khan and Muhammad Ahmed"},{"aya":"088","id":1989,"locale":"hi","sura":"016","text":"जिन लोगों ने इनकार किया और अल्लाह के मार्ग से रोका उनके लिए हम यातना पर यातना बढ़ाते रहेंगे, उस बिगाड़ के बदले में जो वे पैदा करते रहे","translator":"Muhammad Farooq Khan and Muhammad Ahmed"},{"aya":"089","id":1990,"locale":"hi","sura":"016","text":"और उस समय को याद करो जब हम हर समुदाय में स्वयं उसके अपने लोगों में से एक गवाह उनपर नियुक्त करके भेज रहे थे और (इसी रीति के अनुसार) तुम्हें इन लोगों पर गवाह नियुक्त करके लाए। हमने तुमपर किताब अवतरित की हर चीज़ को खोलकर बयान करने के लिए और मुस्लिम (आज्ञाकारियों) के लिए मार्गदर्शन, दयालुता और शुभ सूचना के रूप में","translator":"Muhammad Farooq Khan and Muhammad Ahmed"},{"aya":"090","id":1991,"locale":"hi","sura":"016","text":"निश्चय ही अल्लाह न्याय का और भलाई का और नातेदारों को (उनके हक़) देने का आदेश देता है और अश्लीलता, बुराई और सरकशी से रोकता है। वह तुम्हें नसीहत करता है, ताकि तुम ध्यान दो","translator":"Muhammad Farooq Khan and Muhammad Ahmed"},{"aya":"091","id":1992,"locale":"hi","sura":"016","text":"अल्लाह के साथ की हुई प्रतिज्ञा को पूरा करो, जबकि तुमने प्रतिज्ञा की हो। और अपनी क़समों को उन्हें सुदृढ़ करने के पश्चात मत तोड़ो, जबकि तुम अपने ऊपर अल्लाह को अपना ज़ामिन बना चुके हो। निश्चय ही अल्लाह जानता है जो कुछ तुम करते हो","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":19,"previousPage":"/hi/s016-12.json","nextPage":"/hi/s016-14.json"}}