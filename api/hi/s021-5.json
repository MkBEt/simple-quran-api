{"results":[{"aya":"029","id":2512,"locale":"hi","sura":"021","text":"और जो उनमें से यह कहे कि \"उनके सिवा मैं भी एक इष्ट -पूज्य हूँ।\" तो हम उसे बदले में जहन्नम देंगे। ज़ालिमों को हम ऐसा ही बदला दिया करते है","translator":"Muhammad Farooq Khan and Muhammad Ahmed"},{"aya":"030","id":2513,"locale":"hi","sura":"021","text":"क्या उन लोगों ने जिन्होंने इनकार किया, देखा नहीं कि ये आकाश और धरती बन्द थे। फिर हमने उन्हें खोल दिया। और हमने पानी से हर जीवित चीज़ बनाई, तो क्या वे मानते नहीं?","translator":"Muhammad Farooq Khan and Muhammad Ahmed"},{"aya":"031","id":2514,"locale":"hi","sura":"021","text":"और हमने धरती में अटल पहाड़ रख दिए, ताकि कहीं ऐसा न हो कि वह उन्हें लेकर ढुलक जाए और हमने उसमें ऐसे दर्रे बनाए कि रास्तों का काम देते है, ताकि वे मार्ग पाएँ","translator":"Muhammad Farooq Khan and Muhammad Ahmed"},{"aya":"032","id":2515,"locale":"hi","sura":"021","text":"और हमने आकाश को एक सुरक्षित छत बनाया, किन्तु वे है कि उसकी निशानियों से कतरा जाते है","translator":"Muhammad Farooq Khan and Muhammad Ahmed"},{"aya":"033","id":2516,"locale":"hi","sura":"021","text":"वही है जिसने रात और दिन बनाए और सूर्य और चन्द्र भी। प्रत्येक अपने-अपने कक्ष में तैर रहा है","translator":"Muhammad Farooq Khan and Muhammad Ahmed"},{"aya":"034","id":2517,"locale":"hi","sura":"021","text":"हमने तुमसे पहले भी किसी आदमी के लिए अमरता नहीं रखी। फिर क्या यदि तुम मर गए तो वे सदैव रहनेवाले है?","translator":"Muhammad Farooq Khan and Muhammad Ahmed"},{"aya":"035","id":2518,"locale":"hi","sura":"021","text":"हर जीव को मौत का मज़ा चखना है और हम अच्छी और बुरी परिस्थितियों में डालकर तुम सबकी परीक्षा करते है। अन्ततः तुम्हें हमारी ही ओर पलटकर आना है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s021-4.json","nextPage":"/hi/s021-6.json"}}