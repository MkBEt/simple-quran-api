{"results":[{"aya":"169","id":176,"locale":"hi","sura":"002","text":"वह तो बस तुम्हें बुराई और अश्लीलता पर उकसाता है और इसपर कि तुम अल्लाह पर थोपकर वे बातें कहो जो तुम नहीं जानते","translator":"Muhammad Farooq Khan and Muhammad Ahmed"},{"aya":"170","id":177,"locale":"hi","sura":"002","text":"और जब उनसे कहा जाता है, \"अल्लाह ने जो कुछ उतारा है उसका अनुसरण करो।\" तो कहते है, \"नहीं बल्कि हम तो उसका अनुसरण करेंगे जिसपर हमने अपने बाप-दादा को पाया है।\" क्या उस दशा में भी जबकि उनके बाप-दादा कुछ भी बुद्धि से काम न लेते रहे हों और न सीधे मार्ग पर रहे हों?","translator":"Muhammad Farooq Khan and Muhammad Ahmed"},{"aya":"171","id":178,"locale":"hi","sura":"002","text":"इन इनकार करनेवालों की मिसाल ऐसी है जैसे कोई ऐसी चीज़ों को पुकारे जो पुकार और आवाज़ के सिवा कुछ न सुनती और समझती हो। ये बहरे हैं, गूँगें हैं, अन्धें हैं; इसलिए ये कुछ भी नहीं समझ सकते","translator":"Muhammad Farooq Khan and Muhammad Ahmed"},{"aya":"172","id":179,"locale":"hi","sura":"002","text":"ऐ ईमान लानेवालो! जो अच्छी-सुथरी चीज़ें हमने तुम्हें प्रदान की हैं उनमें से खाओ और अल्लाह के आगे कृतज्ञता दिखलाओ, यदि तुम उसी की बन्दगी करते हो","translator":"Muhammad Farooq Khan and Muhammad Ahmed"},{"aya":"173","id":180,"locale":"hi","sura":"002","text":"उसने तो तुमपर केवल मुर्दार और ख़ून और सूअर का माँस और जिस पर अल्लाह के अतिरिक्त किसी और का नाम लिया गया हो, हराम ठहराया है। इसपर भी जो बहुत मजबूर और विवश हो जाए, वह अवज्ञा करनेवाला न हो और न सीमा से आगे बढ़नेवाला हो तो उसपर कोई गुनाह नहीं। निस्संदेह अल्लाह अत्यन्त क्षमाशील, दयावान है","translator":"Muhammad Farooq Khan and Muhammad Ahmed"},{"aya":"174","id":181,"locale":"hi","sura":"002","text":"जो लोग उस चीज़ को छिपाते है जो अल्लाह ने अपनी किताब में से उतारी है और उसके बदले थोड़े मूल्य का सौदा करते है, वे तो बस आग खाकर अपने पेट भर रहे है; और क़ियामत के दिन अल्लाह न तो उनसे बात करेगा और न उन्हें निखारेगा; और उनके लिए दुखद यातना है","translator":"Muhammad Farooq Khan and Muhammad Ahmed"},{"aya":"175","id":182,"locale":"hi","sura":"002","text":"यहीं लोग हैं जिन्होंने मार्गदर्शन के बदले पथभ्रष्टका मोल ली; और क्षमा के बदले यातना के ग्राहक बने। तो आग को सहन करने के लिए उनका उत्साह कितना बढ़ा हुआ है!","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":41,"previousPage":"/hi/s002-24.json","nextPage":"/hi/s002-26.json"}}