{"results":[{"aya":"036","id":990,"locale":"hi","sura":"007","text":"रहे वे लोग जिन्होंने हमारी आयतों को झुठलाया और उनके मुक़ाबले में अकड़ दिखाई; वही आगवाले हैं, जिसमें वे सदैव रहेंगे","translator":"Muhammad Farooq Khan and Muhammad Ahmed"},{"aya":"037","id":991,"locale":"hi","sura":"007","text":"अब उससे बढ़कर अत्याचारी कौन है, जिसने अल्लाह पर मिथ्यारोपण किया या उसकी आयतों को झुठलाया? ऐसे लोगों को उनके लिए लिखा हुआ हिस्सा पहुँचता रहेगा, यहाँ तक कि जब हमारे भेजे हुए (फ़रिश्ते) उनके प्राण ग्रस्त करने के लिए उनके पास आएँगे तो कहेंगे, \"कहाँ हैं, वे जिन्हें तुम अल्लाह को छोड़कर पुकारते थे?\" कहेंगे, \"वे तो हमसे गुम हो गए।\" और वे स्वयं अपने विरुद्ध गवाही देंगे कि वास्तव में वे इनकार करनेवाले थे","translator":"Muhammad Farooq Khan and Muhammad Ahmed"},{"aya":"038","id":992,"locale":"hi","sura":"007","text":"वह कहेगा, \"जिन्न और इनसान के जो गिरोह तुमसे पहले गुज़रे हैं, उन्हीं के साथ सम्मिलित होकर तुम भी आग में प्रवेश करो।\" जब भी कोई जमाअत प्रवेश करेगी, तो वह अपनी बहन पर लानत करेगी, यहाँ तक कि जब सब उसमें रल-मिल जाएँगे तो उनमें से बाद में आनेवाले अपने से पहलेवाले के विषय में कहेंगे, \"हमारे रब! हमें इन्हीं लोगों ने गुमराह किया था; तो तू इन्हें आग की दोहरी यातना दे।\" वह कहेगा, \"हरेक के लिए दोहरी ही है। किन्तु तुम नहीं जानते।\"","translator":"Muhammad Farooq Khan and Muhammad Ahmed"},{"aya":"039","id":993,"locale":"hi","sura":"007","text":"और उनमें से पहले आनेवाले अपने से बाद में आनेवालों से कहेंगे, \"फिर हमारे मुक़ावाले में तुम्हें कोई श्रेष्ठता प्राप्त नहीं, तो जैसी कुछ कमाई तुम करते रहे हो, उसके बदले में तुम यातना का मज़ा चखो!\"","translator":"Muhammad Farooq Khan and Muhammad Ahmed"},{"aya":"040","id":994,"locale":"hi","sura":"007","text":"जिन लोगों ने हमारी आयतों को झुठलाया और उनके मुक़ाबले में अकड़ दिखाई, उनके लिए आकाश के द्वार नहीं खोले जाएँगे और न वे जन्नत में प्रवेश करेंग जब तक कि ऊँट सुई के नाके में से न गुज़र जाए। हम अपराधियों को ऐसा ही बदला देते है","translator":"Muhammad Farooq Khan and Muhammad Ahmed"},{"aya":"041","id":995,"locale":"hi","sura":"007","text":"उनके लिए बिछौना जहन्नम का होगा और ओढ़ना भी उसी का। अत्याचारियों को हम ऐसा ही बदला देते है","translator":"Muhammad Farooq Khan and Muhammad Ahmed"},{"aya":"042","id":996,"locale":"hi","sura":"007","text":"इसके विपरित जो लोग ईमान लाए और उन्होंने अच्छे कर्म किए - हम किसी पर उसकी सामर्थ्य से बढ़कर बोझ नहीं डालते - वही लोग जन्नतवाले है। वे उसमें सदैव रहेंगे","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":30,"previousPage":"/hi/s007-5.json","nextPage":"/hi/s007-7.json"}}