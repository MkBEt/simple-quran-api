{"results":[{"aya":"064","id":71,"locale":"hi","sura":"002","text":"फिर इसके पश्चात भी तुम फिर गए, तो यदि अल्लाह की कृपा और उसकी दयालुता तुम पर न होती, तो तुम घाटे में पड़ गए होते","translator":"Muhammad Farooq Khan and Muhammad Ahmed"},{"aya":"065","id":72,"locale":"hi","sura":"002","text":"और तुम उन लोगों के विषय में तो जानते ही हो जिन्होंने तुममें से 'सब्त' के दिन के मामले में मर्यादा का उल्लंघन किया था, तो हमने उनसे कह दिया, \"बन्दर हो जाओ, धिक्कारे और फिटकारे हुए!\"","translator":"Muhammad Farooq Khan and Muhammad Ahmed"},{"aya":"066","id":73,"locale":"hi","sura":"002","text":"फिर हमने इसे सामनेवालों और बाद के लोगों के लिए शिक्षा-सामग्री और डर रखनेवालों के लिए नसीहत बनाकर छोड़ा","translator":"Muhammad Farooq Khan and Muhammad Ahmed"},{"aya":"067","id":74,"locale":"hi","sura":"002","text":"और याद करो जब मूसा ने अपनी क़ौम से कहा, \"निश्चय ही अल्लाह तुम्हें आदेश देता है कि एक गाय जब्ह करो।\" कहने लगे, \"क्या तुम हमसे परिहास करते हो?\" उसने कहा, \"मैं इससे अल्लाह की पनाह माँगता हूँ कि जाहिल बनूँ।\"","translator":"Muhammad Farooq Khan and Muhammad Ahmed"},{"aya":"068","id":75,"locale":"hi","sura":"002","text":"बोले, \"हमारे लिए अपने रब से निवेदन करो कि वह हम पर स्पष्टा कर दे कि वह गाय कौन-सी है?\" उसने कहा, \"वह कहता है कि वह ऐसी गाय है जो न बूढ़ी है, न बछिया, इनके बीच की रास है; तो जो तुम्हें हुक्म दिया जा रहा है, करो।\"","translator":"Muhammad Farooq Khan and Muhammad Ahmed"},{"aya":"069","id":76,"locale":"hi","sura":"002","text":"कहने लगे, \"हमारे लिए अपने रब से निवेदन करो कि वह हमें बता दे कि उसका रंग कैसा है?\" कहा, \"वह कहता है कि वह गाय सुनहरी है, गहरे चटकीले रंग की कि देखनेवालों को प्रसन्न कर देती है।\"","translator":"Muhammad Farooq Khan and Muhammad Ahmed"},{"aya":"070","id":77,"locale":"hi","sura":"002","text":"बोले, \"हमारे लिए अपने रब से निवेदन करो कि वह हमें बता दे कि वह कौन-सी है, गायों का निर्धारण हमारे लिए संदिग्ध हो रहा है। यदि अल्लाह ने चाहा तो हम अवश्य। पता लगा लेंगे।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":41,"previousPage":"/hi/s002-9.json","nextPage":"/hi/s002-11.json"}}