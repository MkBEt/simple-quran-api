{"results":[{"aya":"141","id":634,"locale":"hi","sura":"004","text":"जो तुम्हारे मामले में प्रतीक्षा करते है, यदि अल्लाह की ओर से तुम्हारी विजय़ हुई तो कहते है, \"क्या हम तुम्हार साथ न थे?\" और यदि विधर्मियों के हाथ कुछ लगा तो कहते है, \"क्या हमने तुम्हें घेर नहीं लिया था और ईमानवालों से बचाया नहीं?\" अतः अल्लाह क़ियामत के दिन तुम्हारे बीच फ़ैसला कर देगा, और अल्लाह विधर्मियों को ईमानवालों के मुक़ाबले में कोई राह नहीं देगा","translator":"Muhammad Farooq Khan and Muhammad Ahmed"},{"aya":"142","id":635,"locale":"hi","sura":"004","text":"कपटाचारी अल्लाह के साथ धोखबाज़ी कर रहे है, हालाँकि उसी ने उन्हें धोखे में डाल रखा है। जब वे नमाज़ के लिए खड़े होते है तो कसमसाते हुए, लोगों को दिखाने के लिए खड़े होते है। और अल्लाह को थोड़े ही याद करते है","translator":"Muhammad Farooq Khan and Muhammad Ahmed"},{"aya":"143","id":636,"locale":"hi","sura":"004","text":"इसी के बीच डाँवाडोल हो रहे है, न इन (ईमानवालों) की तरफ़ के है, न इन (इनकार करनेवालों) की तरफ़ के। जिसे अल्लाह भटका दे, उसके लिए तो तुम कोई राह नहीं पा सकते","translator":"Muhammad Farooq Khan and Muhammad Ahmed"},{"aya":"144","id":637,"locale":"hi","sura":"004","text":"ऐ ईमान लानेवालो! ईमानवालों से हटकर इनकार करनेवालों को अपना मित्र न बनाओ। क्या तुम चाहते हो कि अल्लाह का स्पष्टा तर्क अपने विरुद्ध जुटाओ?","translator":"Muhammad Farooq Khan and Muhammad Ahmed"},{"aya":"145","id":638,"locale":"hi","sura":"004","text":"निस्संदेह कपटाचारी आग (जहन्नम) के सबसे निचले खंड में होंगे, और तुम कदापि उनका कोई सहायक न पाओगे","translator":"Muhammad Farooq Khan and Muhammad Ahmed"},{"aya":"146","id":639,"locale":"hi","sura":"004","text":"उन लोगों की बात और है जिन्होंने तौबा कर ली और अपने को सुधार लिया और अल्लाह को मज़बूती से पकड़ लिया और अपने दीन (धर्म) में अल्लाह ही के हो रहे। ऐसे लोग ईमानवालों के साथ है और अल्लाह ईमानवालों को शीघ्र ही बड़ा प्रतिदान प्रदान करेगा","translator":"Muhammad Farooq Khan and Muhammad Ahmed"},{"aya":"147","id":640,"locale":"hi","sura":"004","text":"अल्लाह को तुम्हें यातना देकर क्या करना है, यदि तुम कृतज्ञता दिखलाओ और ईमान लाओ? अल्लाह गुणग्राहक, सब कुछ जाननेवाला है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":26,"previousPage":"/hi/s004-20.json","nextPage":"/hi/s004-22.json"}}