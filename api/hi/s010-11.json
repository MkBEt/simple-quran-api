{"results":[{"aya":"071","id":1435,"locale":"hi","sura":"010","text":"उन्हें नूह का वृत्तान्त सुनाओ। जब उसने अपनी क़ौम से कहा, \"ऐ मेरी क़ौम के लोगो! यदि मेरा खड़ा होना और अल्लाह की आयतों के द्वारा नसीहत करना तुम्हें भारी हो गया है तो मेरा भरोसा अल्लाह पर है। तु अपना मामला ठहरा लो और अपने ठहराए हुए साझीदारों को भी साथ ले लो, फिर तुम्हारा मामला तुम पर कुछ संदिग्ध न रहे; फिर मेरे साथ जो कुछ करना है, कर डालों और मुझे मुहलत न दो।\"","translator":"Muhammad Farooq Khan and Muhammad Ahmed"},{"aya":"072","id":1436,"locale":"hi","sura":"010","text":"फिर यदि तुम मुँह फेरोगे तो मैंने तुमसे कोई बदला नहीं माँगा। मेरा बदला (पारिश्रामिक) बस अल्लाह के ज़िम्मे है, और आदेश मुझे मुस्लिम (आज्ञाकारी) होने का हुआ है","translator":"Muhammad Farooq Khan and Muhammad Ahmed"},{"aya":"073","id":1437,"locale":"hi","sura":"010","text":"किन्तु उन्होंने झूठला दिया, तो हमने उसे और उन लोगों को, जो उनके साथ नौका में थे, बचा लिया और उन्हें उतराधिकारी बनाया, और उन लोगो को डूबो दिया, जिन्होंने हमारी आयतों को झुठलाया था। अतः देख लो, जिन्हें सचेत किया गया था उनका क्या परिणाम हुआ!","translator":"Muhammad Farooq Khan and Muhammad Ahmed"},{"aya":"074","id":1438,"locale":"hi","sura":"010","text":"फिर उसके बाद कितने ही रसूल हमने उनकी क़ौम की ओर भेजे और वे उनके पास स्पष्ट निशानियां लेकर आए, किन्तु वे ऐसे न थे कि जिसको पहले झुठला चुके हॊं, उसे मानते। इसी तरह अतिक्रमणकारियों कॆ दिलों पर हम मुहर लगा देते हैं","translator":"Muhammad Farooq Khan and Muhammad Ahmed"},{"aya":"075","id":1439,"locale":"hi","sura":"010","text":"फिर उनके बाद हमने मूसा और हारून को अपनी आयतों के साथ फ़िरऔन और उसके सरदारों के पास भेजा। किन्तु उन्होंने घमंड किया, वे थे ही अपराधी लोग","translator":"Muhammad Farooq Khan and Muhammad Ahmed"},{"aya":"076","id":1440,"locale":"hi","sura":"010","text":"अतः जब हमारी ओर से सत्य उनके सामने आया तो वे कहने लगे, \"यह तो खुला जादू है।\"","translator":"Muhammad Farooq Khan and Muhammad Ahmed"},{"aya":"077","id":1441,"locale":"hi","sura":"010","text":"मूसा ने कहा, \"क्या तुम सत्य के विषय में ऐसा कहते हो, जबकि यह तुम्हारे सामने आ गया है? क्या यह कोई जादू है? जादूगर तो सफल नहीं हुआ करते।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s010-10.json","nextPage":"/hi/s010-12.json"}}