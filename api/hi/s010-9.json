{"results":[{"aya":"057","id":1421,"locale":"hi","sura":"010","text":"ऐ लोगो! तुम्हारे पास तुम्हारे रब की ओर से उपदेश औऱ जो कुछ सीनों में (रोग) है, उसके लिए रोगमुक्ति और मोमिनों के लिए मार्गदर्शन और दयालुता आ चुकी है","translator":"Muhammad Farooq Khan and Muhammad Ahmed"},{"aya":"058","id":1422,"locale":"hi","sura":"010","text":"कह दो, \"यह अल्लाह के अनुग्रह और उसकी दया से है, अतः इस पर प्रसन्न होना चाहिए। यह उन सब चीज़ों से उत्तम है, जिनको वे इकट्ठा करने में लगे हुए है।\"","translator":"Muhammad Farooq Khan and Muhammad Ahmed"},{"aya":"059","id":1423,"locale":"hi","sura":"010","text":"कह दो, \"क्या तुम लोगों ने यह भी देखा कि जो रोज़ी अल्लाह ने तुम्हारे लिए उतारी है उसमें से तुमने स्वयं ही कुछ को हराम और हलाल ठहरा लिया?\" कहो, \"क्या अल्लाह ने तुम्हें इसकी अनुमति दी है या तुम अल्लाह पर झूठ घड़कर थोप रहे हो?\"","translator":"Muhammad Farooq Khan and Muhammad Ahmed"},{"aya":"060","id":1424,"locale":"hi","sura":"010","text":"जो लोग झूठ घड़कर उसे अल्लाह पर थोंपते है, उन्होंने क़ियामत के दिन के विषय में क्या समझ रखा है? अल्लाह तो लोगों के लिए बड़ा अनुग्रहवाला है, किन्तु उनमें अधिकतर कृतज्ञता नहीं दिखलाते","translator":"Muhammad Farooq Khan and Muhammad Ahmed"},{"aya":"061","id":1425,"locale":"hi","sura":"010","text":"तुम जिस दशा में भी होते हो और क़ुरआन से जो कुछ भी पढ़ते हो और तुम लोग जो काम भी करते हो हम तुम्हें देख रहे होते है, जब तुम उसमें लगे होते हो। और तुम्हारे रब से कण भर भी कोई चीज़ छिपी नहीं है, न धरती में न आकाश में और न उससे छोटी और न बड़ी कोई त चीज़ ऐसी है जो एक स्पष्ट किताब में मौजूद न हो","translator":"Muhammad Farooq Khan and Muhammad Ahmed"},{"aya":"062","id":1426,"locale":"hi","sura":"010","text":"सुन लो, अल्लाह के मित्रों को न तो कोई डर है और न वे शोकाकुल ही होंगे","translator":"Muhammad Farooq Khan and Muhammad Ahmed"},{"aya":"063","id":1427,"locale":"hi","sura":"010","text":"ये वे लोग है जो ईमान लाए और डर कर रहे","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s010-8.json","nextPage":"/hi/s010-10.json"}}