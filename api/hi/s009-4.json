{"results":[{"aya":"022","id":1257,"locale":"hi","sura":"009","text":"उनमें वे सदैव रहेंगे। निस्संदेह अल्लाह के पास बड़ा बदला है","translator":"Muhammad Farooq Khan and Muhammad Ahmed"},{"aya":"023","id":1258,"locale":"hi","sura":"009","text":"ऐ ईमान लानेवालो! अपने बाप और अपने भाइयों को अपने मित्र न बनाओ यदि ईमान के मुक़ाबले में कुफ़्र उन्हें प्रिय हो। तुममें से जो कोई उन्हें अपना मित्र बनाएगा, तो ऐसे ही लोग अत्याचारी होंगे","translator":"Muhammad Farooq Khan and Muhammad Ahmed"},{"aya":"024","id":1259,"locale":"hi","sura":"009","text":"कह दो, \"यदि तुम्हारे बाप, तुम्हारे बेटे, तुम्हारे भाई, तुम्हारी पत्नि यों और तुम्हारे रिश्ते-नातेवाले और माल, जो तुमने कमाए है और कारोबार जिसके मन्दा पड़ जाने का तुम्हें भय है और घर जिन्हें तुम पसन्द करते हो, तुम्हे अल्लाह और उसके रसूल और उसके मार्ग में जिहाद करने से अधिक प्रिय है तो प्रतीक्षा करो, यहाँ तक कि अल्लाह अपना फ़ैसला ले आए। औऱ अल्लाह अवज्ञाकारियों को मार्ग नहीं दिखाता।\"","translator":"Muhammad Farooq Khan and Muhammad Ahmed"},{"aya":"025","id":1260,"locale":"hi","sura":"009","text":"अल्लाह बहुत-से अवसरों पर तुम्हारी सहायता कर चुका है और हुनैन (की लड़ाई) के दिन भी, जब तुम अपनी अधिकता पर फूल गए, तो वह तुम्हारे कुछ काम न आई और धरती अपनी विशालता के बावजूद तुम पर तंग हो गई। फिर तुम पीठ फेरकर भाग खड़े हुए","translator":"Muhammad Farooq Khan and Muhammad Ahmed"},{"aya":"026","id":1261,"locale":"hi","sura":"009","text":"अन्ततः अल्लाह ने अपने रसूल पर और मोमिनों पर अपनी सकीनत (प्रशान्ति) उतारी और ऐसी सेनाएँ उतारी जिनको तुमने नहीं देखा। और इनकार करनेवालों को यातना दी, और यही इनकार करनेवालों का बदला है","translator":"Muhammad Farooq Khan and Muhammad Ahmed"},{"aya":"027","id":1262,"locale":"hi","sura":"009","text":"फिर इसके बाद अल्लाह जिसको चाहता है उसे तौबा नसीब करता है। अल्लाह बड़ा क्षमाशील, दयावान है","translator":"Muhammad Farooq Khan and Muhammad Ahmed"},{"aya":"028","id":1263,"locale":"hi","sura":"009","text":"ऐ ईमान लानेवालो! मुशरिक तो बस अपवित्र ही है। अतः इस वर्ष के पश्चात वे मस्जिदे हराम के पास न आएँ। और यदि तुम्हें निर्धनता का भय हो तो आगे यदि अल्लाह चाहेगा तो तुम्हें अपने अनुग्रह से समृद्ध कर देगा। निश्चय ही अल्लाह सब कुछ जाननेवाला, अत्यन्त तत्वदर्शी है","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":19,"previousPage":"/hi/s009-3.json","nextPage":"/hi/s009-5.json"}}