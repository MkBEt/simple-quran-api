{"results":[{"aya":"071","id":1667,"locale":"hi","sura":"012","text":"वे उनकी ओर रुख़ करते हुए बोले, \"तुम्हारी क्या चीज़ खो गई है?\"","translator":"Muhammad Farooq Khan and Muhammad Ahmed"},{"aya":"072","id":1668,"locale":"hi","sura":"012","text":"उन्होंने कहा, \"शाही पैमाना हमें नहीं मिल रहा है। जो व्यक्ति उसे ला दे उसको एक ऊँट का बोझभर ग़ल्ला इनाम मिलेगा। मैं इसकी ज़िम्मेदारी लेता हूँ।\"","translator":"Muhammad Farooq Khan and Muhammad Ahmed"},{"aya":"073","id":1669,"locale":"hi","sura":"012","text":"वे कहने लगे, \"अल्लाह की क़सम! तुम लोग जानते ही हो कि हम इस भू-भाग में बिगाड़ पैदा करने नहीं आए है और न हम चोर है।\"","translator":"Muhammad Farooq Khan and Muhammad Ahmed"},{"aya":"074","id":1670,"locale":"hi","sura":"012","text":"उन्होंने कहा, \"यदि तुम झूठे सिद्ध हुए तो फिर उसका दंड क्या है?\"","translator":"Muhammad Farooq Khan and Muhammad Ahmed"},{"aya":"075","id":1671,"locale":"hi","sura":"012","text":"वे बोले, \"उसका दंड यह है कि जिसके सामान में वह मिले वही उसका बदला ठहराया जाए। हम अत्याचारियों को ऐसा ही दंड देते है।\"","translator":"Muhammad Farooq Khan and Muhammad Ahmed"},{"aya":"076","id":1672,"locale":"hi","sura":"012","text":"फिर उसके भाई की खुरजी से पहले उनकी ख़ुरजियाँ देखनी शुरू की; फिर उसके भाई की ख़ुरजी से उसे बरामद कर लिया। इस प्रकार हमने यूसुफ़ का उपाय किया। वह शाही क़ानून के अनुसार अपने भाई को प्राप्त नहीं कर सकता था। बल्कि अल्लाह ही की इच्छा लागू है। हम जिसको चाहे उसके दर्जे ऊँचे कर दें। और प्रत्येक ज्ञानवान से ऊपर एक ज्ञानवान मौजूद है","translator":"Muhammad Farooq Khan and Muhammad Ahmed"},{"aya":"077","id":1673,"locale":"hi","sura":"012","text":"उन्होंने कहा, \"यदि यह चोरी करता है तो चोरी तो इससे पहले इसका एक भाई भी कर चुका है।\" किन्तु यूसुफ़ ने इसे अपने जी ही में रखा और उनपर प्रकट नहीं किया। उसने कहा, \"मक़ाम की दृष्टि से तुम अत्यन्त बुरे हो। जो कुछ तुम बताते हो, अल्लाह को उसका पूरा ज्ञान है।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":16,"previousPage":"/hi/s012-10.json","nextPage":"/hi/s012-12.json"}}