{"results":[{"aya":"106","id":1341,"locale":"hi","sura":"009","text":"और कुछ दूसरे लोग भी है जिनका मामला अल्लाह का हुक्म आने तक स्थगित है, चाहे वह उन्हें यातना दे या उनकी तौबा क़बूल करे। अल्लाह सर्वज्ञ, तत्वदर्शी है","translator":"Muhammad Farooq Khan and Muhammad Ahmed"},{"aya":"107","id":1342,"locale":"hi","sura":"009","text":"और कुछ ऐसे लोग भी हैं , जिन्होंने मस्जिद बनाई इसलिए कि नुक़सान पहुँचाएँ और कुफ़्र करें और इसलिए कि ईमानवालों के बीच फूट डाले और उस व्यक्ति के घात लगाने का ठिकाना बनाएँ, जो इससे पहले अल्लाह और उसके रसूल से लड़ चुका है। वे निश्चय ही क़समें खाएँगे कि \"हमने तो बस अच्छा ही चाहा था।\" किन्तु अल्लाह गवाही देता है कि वे बिलकुल झूठे है","translator":"Muhammad Farooq Khan and Muhammad Ahmed"},{"aya":"108","id":1343,"locale":"hi","sura":"009","text":"तुम कभी भी उसमें खड़े न होना। वह मस्जिद जिसकी आधारशिला पहले दिन ही से ईशपरायणता पर रखी गई है, वह इसकी ज़्यादा हक़दार है कि तुम उसमें खड़े हो। उसमें ऐसे लोग पाए जाते हैं, जो अच्छी तरह स्वच्छ रहना पसन्द करते है, और अल्लाह भी पाक-साफ़ रहनेवालों को पसन्द करता है","translator":"Muhammad Farooq Khan and Muhammad Ahmed"},{"aya":"109","id":1344,"locale":"hi","sura":"009","text":"फिर क्या वह अच्छा है जिसने अपने भवन की आधारशिला अल्लाह के भय और उसकी ख़ुशी पर रखी है या वह, जिसने अपने भवन की आधारशिला किसी खाई के खोखले कगार पर रखी, जो गिरने को है। फिर वह उसे लेकर जहन्नम की आग में जा गिरा? अल्लाह तो अत्याचारी लोगों को सीधा मार्ग नहीं दिखाता","translator":"Muhammad Farooq Khan and Muhammad Ahmed"},{"aya":"110","id":1345,"locale":"hi","sura":"009","text":"उनका यह भवन जो उन्होंने बनाया है, सदैव उनके दिलों में खटक बनकर रहेगा। हाँ, यदि उनके दिल ही टुकड़े-टुकड़े हो जाएँ तो दूसरी बात है। अल्लाह तो सब कुछ जाननेवाला, अत्यन्त तत्वदर्शी है","translator":"Muhammad Farooq Khan and Muhammad Ahmed"},{"aya":"111","id":1346,"locale":"hi","sura":"009","text":"निस्संदेह अल्लाह ने ईमानवालों से उनके प्राण और उनके माल इसके बदले में खरीद लिए है कि उनके लिए जन्नत है। वे अल्लाह के मार्ग में लड़ते है, तो वे मारते भी है और मारे भी जाते है। यह उनके ज़िम्मे तौरात, इनजील और क़ुरआन में (किया गया) एक पक्का वादा है। और अल्लाह से बढ़कर अपने वादे को पूरा करनेवाला हो भी कौन सकता है? अतः अपने उस सौदे पर खु़शियाँ मनाओ, जो सौदा तुमने उससे किया है। और यही सबसे बड़ी सफलता है","translator":"Muhammad Farooq Khan and Muhammad Ahmed"},{"aya":"112","id":1347,"locale":"hi","sura":"009","text":"वे ऐसे हैं, जो तौबा करते हैं, बन्दगी करते है, स्तुति करते हैं, (अल्लाह के मार्ग में) भ्रमण करते हैं, (अल्लाह के आगे) झुकते है, सजदा करते है, भलाई का हुक्म देते है और बुराई से रोकते हैं और अल्लाह की निर्धारित सीमाओं की रक्षा करते हैं -और इन ईमानवालों को शुभ-सूचना दे दो","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":19,"previousPage":"/hi/s009-15.json","nextPage":"/hi/s009-17.json"}}