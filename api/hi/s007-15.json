{"results":[{"aya":"099","id":1053,"locale":"hi","sura":"007","text":"आख़िर क्या वे अल्लाह की चाल से निश्चिन्त हो गए थे? तो (समझ लो उन्हें टोटे में पड़ना ही था, क्योंकि) अल्लाह की चाल से तो वही लोग निश्चित होते है, जो टोटे में पड़नेवाले होते है","translator":"Muhammad Farooq Khan and Muhammad Ahmed"},{"aya":"100","id":1054,"locale":"hi","sura":"007","text":"क्या जो धरती के, उसके पूर्ववासियों के पश्चात उत्तराधिकारी हुए है, उनपर यह तथ्य प्रकट न हुआ कि यदि हम चाहें तो उनके गुनाहों पर उन्हें आ पकड़े? हम तो उनके दिलों पर मुहर लगा रहे हैं, क्योंकि वे कुछ भी नहीं सुनते","translator":"Muhammad Farooq Khan and Muhammad Ahmed"},{"aya":"101","id":1055,"locale":"hi","sura":"007","text":"ये है वे बस्तियाँ जिनके कुछ वृत्तान्त हम तुमको सुना रहे है। उनके पास उनके रसूल खुली-खुली निशानियाँ लेकर आए परन्तु वे ऐसे न हुए कि ईमान लाते। इसका कारण यह था कि वे पहले से झुठलाते रहे थे। इसी प्रकार अल्लाह इनकार करनेवालों के दिलों पर मुहर लगा देता है","translator":"Muhammad Farooq Khan and Muhammad Ahmed"},{"aya":"102","id":1056,"locale":"hi","sura":"007","text":"हमने उनके अधिकतर लोगो में प्रतिज्ञा का निर्वाह न पाया, बल्कि उनके बहुतों को हमने उल्लंघनकारी ही पाया","translator":"Muhammad Farooq Khan and Muhammad Ahmed"},{"aya":"103","id":1057,"locale":"hi","sura":"007","text":"फिर उनके पश्चात हमने मूसा को अपनी निशानियों के साथ फ़िरऔन और उसके सरदारों के पास भेजा, परन्तु उन्होंने इनकार और स्वयं पर अत्याचार किया। तो देखो, इन बिगाड़ पैदा करनेवालों का कैसा परिणाम हुआ!","translator":"Muhammad Farooq Khan and Muhammad Ahmed"},{"aya":"104","id":1058,"locale":"hi","sura":"007","text":"मूसा ने कहा, \"ऐ फ़िरऔन! मैं सारे संसार के रब का रसूल हूँ","translator":"Muhammad Farooq Khan and Muhammad Ahmed"},{"aya":"105","id":1059,"locale":"hi","sura":"007","text":"\"मैं इसका अधिकारी हूँ कि अल्लाह से सम्बद्ध करके सत्य के अतिरिक्त कोई बात न कहूँ। मैं तुम्हारे पास तुम्हारे रब की ओर से स्पष्ट प्रमाण लेकर आ गया हूँ। अतः तुम इसराईल की सन्तान को मेरे साथ जाने दो।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":30,"previousPage":"/hi/s007-14.json","nextPage":"/hi/s007-16.json"}}