{"results":[{"aya":"120","id":1355,"locale":"hi","sura":"009","text":"मदीनावालों और उसके आसपास के बद्दूहओं को ऐसा नहीं चाहिए था कि अल्लाह के रसूल को छोड़कर पीछे रह जाएँ और न यह कि उसकी जान के मुक़ाबले में उन्हें अपनी जान अधिक प्रिय हो, क्योंकि वह अल्लाह के मार्ग में प्यास या थकान या भूख की कोई भी तकलीफ़ उठाएँ या किसी ऐसी जगह क़दम रखें, जिससे काफ़िरों का क्रोध भड़के या जो चरका भी वे शत्रु को लगाएँ, उसपर उनके हक में अनिवार्यतः एक सुकर्म लिख लिया जाता है। निस्संदेह अल्लाह उत्तमकार का कर्मफल अकारथ नहीं जाने देता","translator":"Muhammad Farooq Khan and Muhammad Ahmed"},{"aya":"121","id":1356,"locale":"hi","sura":"009","text":"और वे थो़ड़ा या ज़्यादा जो कुछ भी ख़र्च करें या (अल्लाह के मार्ग में) कोई घाटी पार करें, उनके हक़ में अनिवार्यतः लिख लिया जाता है, ताकि अल्लाह उन्हें उनके अच्छे कर्मों का बदला प्रदान करे","translator":"Muhammad Farooq Khan and Muhammad Ahmed"},{"aya":"122","id":1357,"locale":"hi","sura":"009","text":"यह तो नहीं कि ईमानवाले सब के सब निकल खड़े हों, फिर ऐसा क्यों नहीं हुआ कि उनके हर गिरोह में से कुछ लोग निकलते, ताकि वे धर्म में समझ प्राप्ति करते और ताकि वे अपने लोगों को सचेत करते, जब वे उनकी ओर लौटते, ताकि वे (बुरे कर्मों से) बचते?","translator":"Muhammad Farooq Khan and Muhammad Ahmed"},{"aya":"123","id":1358,"locale":"hi","sura":"009","text":"ऐ ईमान लानेवालो! उन इनकार करनेवालों से लड़ो जो तुम्हारे निकट है और चाहिए कि वे तुममें सख़्ती पाएँ, और जान रखो कि अल्लाह डर रखनेवालों के साथ है","translator":"Muhammad Farooq Khan and Muhammad Ahmed"},{"aya":"124","id":1359,"locale":"hi","sura":"009","text":"जब भी कोई सूरा अवतरित की गई, तो उनमें से कुछ लोग कहते है, \"इसने तुममें से किसके ईमान को बढ़ाया?\" हाँ, जो लोग ईमान लाए है इसने उनके ईमान को बढ़ाया है। और वे आनन्द मना रहे है","translator":"Muhammad Farooq Khan and Muhammad Ahmed"},{"aya":"125","id":1360,"locale":"hi","sura":"009","text":"रहे वे लोग जिनके दिलों में रोग है, उनकी गन्दगी में अभिवृद्धि करते हुए उसने उन्हें उनकी अपनी गन्दगी में और आगे बढ़ा दिया। और वे मरे तो इनकार की दशा ही में","translator":"Muhammad Farooq Khan and Muhammad Ahmed"},{"aya":"126","id":1361,"locale":"hi","sura":"009","text":"क्या वे देखते नहीं कि प्रत्येक वर्ष वॆ एक या दो बार आज़माईश में डाले जाते है ? फिर भी न तो वे तौबा करते हैं और न चेतते।","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":19,"previousPage":"/hi/s009-17.json","nextPage":"/hi/s009-19.json"}}