{"results":[{"aya":"015","id":3355,"locale":"hi","sura":"029","text":"फिर उसको और नौकावालों को हमने बचा लिया और उसे सारे संसार के लिए एक निशानी बना दिया","translator":"Muhammad Farooq Khan and Muhammad Ahmed"},{"aya":"016","id":3356,"locale":"hi","sura":"029","text":"और इबराहीम को भी भेजा, जबकि उसने अपनी क़ौम के लोगों से कहा, \"अल्लाह की बन्दगी करो और उसका डर रखो। यह तुम्हारे लिए अच्छा है, यदि तुम जानो","translator":"Muhammad Farooq Khan and Muhammad Ahmed"},{"aya":"017","id":3357,"locale":"hi","sura":"029","text":"तुम तो अल्लाह से हटकर बस मूर्तियों को पूज रहे हो और झूठ घड़ रहे हो। तुम अल्लाह से हटकर जिनको पूजते हो वे तुम्हारे लिए रोज़ी का भी अधिकार नहीं रखते। अतः तुम अल्लाह ही के यहाँ रोज़ी तलाश करो और उसी की बन्दगी करो और उसके आभारी बनो। तुम्हें उसी की ओर लौटकर जाना है","translator":"Muhammad Farooq Khan and Muhammad Ahmed"},{"aya":"018","id":3358,"locale":"hi","sura":"029","text":"और यदि तुम झुठलाते हो तो तुमसे पहले कितने ही समुदाय झुठला चुके है। रसूल पर तो बस केवल स्पष्ट रूप से (सत्य संदेश) पहुँचा देने की ज़िम्मेदारी है।\"","translator":"Muhammad Farooq Khan and Muhammad Ahmed"},{"aya":"019","id":3359,"locale":"hi","sura":"029","text":"क्या उन्होंने देखा नहीं कि अल्लाह किस प्रकार पैदाइश का आरम्भ करता है और फिर उसकी पुनरावृत्ति करता है? निस्संदेह यह अल्लाह के लिए अत्यन्त सरल है","translator":"Muhammad Farooq Khan and Muhammad Ahmed"},{"aya":"020","id":3360,"locale":"hi","sura":"029","text":"कहो कि, \"धरती में चलो-फिरो और देखो कि उसने किस प्रकार पैदाइश का आरम्भ किया। फिर अल्लाह पश्चात्वर्ती उठान उठाएगा। निश्चय ही अल्लाह को हर चीज़ की सामर्थ्य प्राप्त है","translator":"Muhammad Farooq Khan and Muhammad Ahmed"},{"aya":"021","id":3361,"locale":"hi","sura":"029","text":"वह जिसे चाहे यातना दे और जिसपर चाहे दया करे। और उसी की ओर तुम्हें पलटकर जाना है।\"","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":10,"previousPage":"/hi/s029-2.json","nextPage":"/hi/s029-4.json"}}