{"results":[{"aya":"008","id":3417,"locale":"hi","sura":"030","text":"क्या उन्होंने अपने आप में सोच-विचार नहीं किया? अल्लाह ने आकाशों और धरती को और जो कुछ उनके बीच है सत्य के साथ और एक नियत अवधि ही के लिए पैदा किया है। किन्तु बहुत-से लोग अपने प्रभु के मिलन का इनकार करते है","translator":"Muhammad Farooq Khan and Muhammad Ahmed"},{"aya":"009","id":3418,"locale":"hi","sura":"030","text":"क्या वे धरती में चले-फिरे नहीं कि देखते कि उन लोगों का कैसा परिणाम हुआ जो उनसे पहले थे? वे शक्ति में उनसे अधिक बलवान थे और उन्होंने धरती को उपजाया और उससे कहीं अधिक उसे आबाद किया जितना उन्होंने आबाद किया था। और उनके पास उनके रसूल प्रत्यक्ष प्रमाण लेकर आए। फिर अल्लाह ऐसा न था कि उनपर ज़ुल्म करता। किन्तु वे स्वयं ही अपने आप पर ज़ुल्म करते थे","translator":"Muhammad Farooq Khan and Muhammad Ahmed"},{"aya":"010","id":3419,"locale":"hi","sura":"030","text":"फिर जिन लोगों ने बुरा किया था उनका परिणाम बुरा हुआ, क्योंकि उन्होंने अल्लाह की आयतों को झुठलाया और उनका उपहास करते रहे","translator":"Muhammad Farooq Khan and Muhammad Ahmed"},{"aya":"011","id":3420,"locale":"hi","sura":"030","text":"अल्लाह की सृष्टि का आरम्भ करता है। फिर वही उसकी पुनरावृति करता है। फिर उसी की ओर तुम पलटोगे","translator":"Muhammad Farooq Khan and Muhammad Ahmed"},{"aya":"012","id":3421,"locale":"hi","sura":"030","text":"जिस दिन वह घड़ी आ खड़ी होगी, उस दिन अपराधी एकदम निराश होकर रह जाएँगे","translator":"Muhammad Farooq Khan and Muhammad Ahmed"},{"aya":"013","id":3422,"locale":"hi","sura":"030","text":"उनके ठहराए हुए साझीदारों में से कोई उनका सिफ़ारिश करनेवाला न होगा और वे स्वयं भी अपने साझीदारों का इनकार करेंगे","translator":"Muhammad Farooq Khan and Muhammad Ahmed"},{"aya":"014","id":3423,"locale":"hi","sura":"030","text":"और जिस दिन वह घड़ी आ खड़ी होगी, उस दिन वे सब अलग-अलग हो जाएँगे","translator":"Muhammad Farooq Khan and Muhammad Ahmed"}],"metadata":{"itemsPerPage":7,"pages":9,"previousPage":"/hi/s030.json","nextPage":"/hi/s030-3.json"}}