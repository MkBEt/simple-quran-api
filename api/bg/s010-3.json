{"results":[{"aya":"015","id":1379,"locale":"bg","sura":"010","text":"И когато им бъдат четени Нашите ясни знамения, онези, които не допускаха, че ще ни срещнат, казват: “Донеси друг Коран, а не този, или го промени!” Кажи: “Нямам право да го променям по собствена воля. Следвам само онова, което ми е разкрито. Страхувам се, ако се възпротивя на своя Господ, от мъчение във великия Ден.”","translator":"Tzvetan Theophanov"},{"aya":"016","id":1380,"locale":"bg","sura":"010","text":"Кажи: “Ако Аллах пожелаеше, не бих ви го чел и Той не би ви дал знание за него. Прекарах между вас цял един живот преди него. Нима не проумявате?”","translator":"Tzvetan Theophanov"},{"aya":"017","id":1381,"locale":"bg","sura":"010","text":"И кой е по-голям угнетител от онзи, който измисля лъжа за Аллах или взима за лъжа Неговите знамения? Престъпниците никога не ще сполучат.","translator":"Tzvetan Theophanov"},{"aya":"018","id":1382,"locale":"bg","sura":"010","text":"И служат не на Аллах, а на онова, което нито им вреди, нито им помага, и казват: “Тези са нашите застъпници пред Аллах.” Кажи: “Нима ще известите Аллах за нещо, както на небесата, така и на земята, което Той да не знае? Пречист е Той, превисоко е над онова, с което Го съдружават!","translator":"Tzvetan Theophanov"},{"aya":"019","id":1383,"locale":"bg","sura":"010","text":"Хората бяха само една общност, но се разделиха. И ако нямаше предишно слово от твоя Господ, щеше да е отсъдено между тях онова, по което са в разногласие.","translator":"Tzvetan Theophanov"},{"aya":"020","id":1384,"locale":"bg","sura":"010","text":"И казват: “Защо не му бе низпослано знамение от неговия Господ?” Кажи [о, Мухаммад]: “Неведомото принадлежи единствено на Аллах. Чакайте! И аз чакам с вас.”","translator":"Tzvetan Theophanov"},{"aya":"021","id":1385,"locale":"bg","sura":"010","text":"И щом дадем на хората да вкусят милост след беда, която ги е засегнала, ето ги - лукавстват спрямо Нашите знамения! Кажи: “Аллах е най-бърз в промисъла. Нашите пратеници [ангели] записват какво лукавствате.”","translator":"Tzvetan Theophanov"}],"metadata":{"itemsPerPage":7,"pages":16,"previousPage":"/bg/s010-2.json","nextPage":"/bg/s010-4.json"}}