{"results":[{"aya":"022","id":3555,"locale":"bg","sura":"033","text":"И когато вярващите видяха племената, рекоха: “Това е, което ни обещава Аллах, и Неговият Пратеник. Казва истината Аллах, и Неговият Пратеник.” И това им надбави само вяра и покорство.","translator":"Tzvetan Theophanov"},{"aya":"023","id":3556,"locale":"bg","sura":"033","text":"Сред вярващите има мъже, предани в своя обет към Аллах. Някои от тях загинаха в изпълнение на дълга си, а други още чакат. И с нищо на това не измениха,","translator":"Tzvetan Theophanov"},{"aya":"024","id":3557,"locale":"bg","sura":"033","text":"за да награди Аллах преданите за предаността им и да накаже лицемерите, ако пожелае, или да им приеме покаянието. Аллах е опрощаващ, милосърден.","translator":"Tzvetan Theophanov"},{"aya":"025","id":3558,"locale":"bg","sura":"033","text":"Аллах върна неверниците с тяхната ярост. Те не получиха никакво благо. Достатъчен бе Аллах за вярващите в сражението. Аллах е всесилен, всемогъщ.","translator":"Tzvetan Theophanov"},{"aya":"026","id":3559,"locale":"bg","sura":"033","text":"Онези от хората на Писанието, които подкрепяха [неверниците], Той  ги смъкна от техните крепости и хвърли в сърцата им ужаса. Една част вие убихте, а друга част пленихте.","translator":"Tzvetan Theophanov"},{"aya":"027","id":3560,"locale":"bg","sura":"033","text":"Той ви остави в наследство земята им, домовете, имотите и земя, на която още не сте стъпили. Аллах над всяко нещо има сила.","translator":"Tzvetan Theophanov"},{"aya":"028","id":3561,"locale":"bg","sura":"033","text":"О, Пророче, кажи на своите съпруги: “Ако сте пожелали земния живот и неговата украса, елате да ви дам [задължителната плата] и да ви освободя с добро!","translator":"Tzvetan Theophanov"}],"metadata":{"itemsPerPage":7,"pages":11,"previousPage":"/bg/s033-3.json","nextPage":"/bg/s033-5.json"}}