{"results":[{"aya":"050","id":2190,"locale":"bg","sura":"018","text":"И когато рекохме на ангелите: “Сведете чела пред Адам!”, те се поклониха, освен Иблис. Той бе от джиновете и не послуша повелята на своя Господ. Нима него и потомството му ще приемете за покровители вместо Мен, а те са ваш враг? Колко лоша е за угнетителите тази замяна!","translator":"Tzvetan Theophanov"},{"aya":"051","id":2191,"locale":"bg","sura":"018","text":"Не ги сторих Аз свидетели при сътворяването на небесата и на земята, нито при сътворяването на тях самите, нито приемам Аз заблуждаващите за помощници.","translator":"Tzvetan Theophanov"},{"aya":"052","id":2192,"locale":"bg","sura":"018","text":"В Деня, когато Той ще каже: “Призовете Моите съдружници, за които твърдяхте!”... И ще ги призоват, но не ще им откликнат. И ще сторим помежду им пропаст.","translator":"Tzvetan Theophanov"},{"aya":"053","id":2193,"locale":"bg","sura":"018","text":"И щом престъпниците видят Огъня, ще се убедят, че ще попаднат в него. И не ще намерят избавление оттам.","translator":"Tzvetan Theophanov"},{"aya":"054","id":2194,"locale":"bg","sura":"018","text":"И вече разяснихме за хората всякакви примери в този Коран. Но най-много от всичко друго човек оспорва.","translator":"Tzvetan Theophanov"},{"aya":"055","id":2195,"locale":"bg","sura":"018","text":"И какво пречи на хората да повярват, когато им се яви напътствието, и да молят своя Господ за опрощение, или трябва да ги сполети съдбата на предците, или да дойде мъчението насреща им?","translator":"Tzvetan Theophanov"},{"aya":"056","id":2196,"locale":"bg","sura":"018","text":"Изпращаме Ние пратениците само като благовестители и предупредители. И се стремят неверниците чрез лъжата да заличат истината. И взимат на присмех Моите знамения и онова, с което бяха предупреждавани.","translator":"Tzvetan Theophanov"}],"metadata":{"itemsPerPage":7,"pages":16,"previousPage":"/bg/s018-7.json","nextPage":"/bg/s018-9.json"}}