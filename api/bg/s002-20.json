{"results":[{"aya":"134","id":141,"locale":"bg","sura":"002","text":"Те са общност, вече отминала. Тяхно е онова, което са придобили, и ваше е онова, което вие сте придобили. И не ще бъдете питани какво те са извършили.","translator":"Tzvetan Theophanov"},{"aya":"135","id":142,"locale":"bg","sura":"002","text":"И рекоха: “Станете юдеи или християни и ще тръгнете по правия път!” Кажи: “Не, ние следваме вярата на Ибрахим, правоверния, а той не бе от съдружаващите.”","translator":"Tzvetan Theophanov"},{"aya":"136","id":143,"locale":"bg","sura":"002","text":"Кажете: “Вярваме в Аллах и в низпосланото на нас, и в низпосланото на Ибрахим и Исмаил, и Исхак, и Якуб, и родовете [му], и в дареното на Муса и на Иса, и в дареното на пророците от техния Господ. Разлика не правим между никого от тях и на Него сме отдадени.”","translator":"Tzvetan Theophanov"},{"aya":"137","id":144,"locale":"bg","sura":"002","text":"И ако бяха повярвали в същото, в което и вие повярвахте, щяха да се напътят. Но ако са се отметнали, те са в раздор и Аллах ще ти е достатъчен срещу тях. Той е Всечуващия, Всезнаещия.","translator":"Tzvetan Theophanov"},{"aya":"138","id":145,"locale":"bg","sura":"002","text":"Баграта на Аллах! А кой е по-хубав от Аллах по багра? Само на Него служим.","translator":"Tzvetan Theophanov"},{"aya":"139","id":146,"locale":"bg","sura":"002","text":"Кажи: “Нима спорите с нас за Аллах, а Той е и нашият Господ, и вашият Господ? Нам са нашите дела и вам са вашите дела. На Него сме предани.”","translator":"Tzvetan Theophanov"},{"aya":"140","id":147,"locale":"bg","sura":"002","text":"Или ще кажете, че Ибрахим и Исмаил, и Исхак, и Якуб, и родовете [му] бяха юдеи или християни? Кажи: “Вие ли знаете повече, или Аллах?” И кой е по-голям угнетител от онзи, който е скрил у себе си свидетелство от Аллах? Аллах не подминава вашите дела.","translator":"Tzvetan Theophanov"}],"metadata":{"itemsPerPage":7,"pages":41,"previousPage":"/bg/s002-19.json","nextPage":"/bg/s002-21.json"}}