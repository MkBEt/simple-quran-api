{"results":[{"aya":"001","id":3661,"locale":"bg","sura":"035","text":"Слава на Аллах, Твореца на небесата и на земята, Който стори ангелите пратеници с по две, по три, по четири крила! Той надбавя в творението, каквото пожелае. Аллах над всяко нещо има сила.","translator":"Tzvetan Theophanov"},{"aya":"002","id":3662,"locale":"bg","sura":"035","text":"Никой не ще възпре милостта на Аллах, ако Той реши да я дари на хората, и каквото Той задържи, никой после не може да го пусне. Той е Всемогъщия, Премъдрия.","translator":"Tzvetan Theophanov"},{"aya":"003","id":3663,"locale":"bg","sura":"035","text":"О, хора, помнете благодатта на Аллах към вас! Има ли друг творец освен Аллах, който да ви дава препитание и от небето, и от земята? Няма друг бог освен Него! Как тогава бивате подлъгвани?","translator":"Tzvetan Theophanov"},{"aya":"004","id":3664,"locale":"bg","sura":"035","text":"И ако теб [о, Мухаммад] взимат за лъжец, то и други пратеници преди теб бяха взимани за лъжци. При Аллах ще бъдат върнати делата.","translator":"Tzvetan Theophanov"},{"aya":"005","id":3665,"locale":"bg","sura":"035","text":"О, хора, обещанието на Аллах е истинно. Никога да не ви подмамва земният живот и никога най-измамният да не ви подмами за Аллах!","translator":"Tzvetan Theophanov"},{"aya":"006","id":3666,"locale":"bg","sura":"035","text":"Сатаната е ваш враг. Затова го приемете като враг! Той призовава своите последователи, само за да станат обитатели на Пламъците.","translator":"Tzvetan Theophanov"},{"aya":"007","id":3667,"locale":"bg","sura":"035","text":"За неверниците има сурово мъчение, а за тези, които вярват и вършат праведни дела, има опрощение и голяма награда.","translator":"Tzvetan Theophanov"}],"metadata":{"itemsPerPage":7,"pages":7,"nextPage":"/bg/s035-2.json"}}