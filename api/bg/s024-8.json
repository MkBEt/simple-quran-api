{"results":[{"aya":"050","id":2841,"locale":"bg","sura":"024","text":"Болест ли има в сърцата им, или се усъмняват, или се страхуват, че Аллах и Неговият Пратеник ще бъдат несправедливи към тях? Да, тези са угнетителите.","translator":"Tzvetan Theophanov"},{"aya":"051","id":2842,"locale":"bg","sura":"024","text":"Ако вярващите бъдат призовани към Аллах и Неговия Пратеник, за да отсъди помежду им, те изричат само: “Чухме и се покорихме!” Тези са сполучилите.","translator":"Tzvetan Theophanov"},{"aya":"052","id":2843,"locale":"bg","sura":"024","text":"Който се покорява на Аллах и на Неговия Пратеник, и се страхува от Аллах, и се бои от Него, тези са преуспяващите.","translator":"Tzvetan Theophanov"},{"aya":"053","id":2844,"locale":"bg","sura":"024","text":"И се кълнат [лицемерите] в Аллах с най-усърдните си клетви, че ако им повелиш, непременно ще излязат [за битка]. Кажи [о, Мухаммад]: “Не се кълнете! Ясно е доколко се покорявате! Сведущ е Аллах за вашите дела.”","translator":"Tzvetan Theophanov"},{"aya":"054","id":2845,"locale":"bg","sura":"024","text":"Кажи: “Покорявайте се на Аллах, покорявайте се на Пратеника! А отметнете ли се, негов дълг е само онова, което му е възложено и ваш дълг е само онова, което на вас е възложено. И покорите ли му се, ще сте на правия път. Дълг за Пратеника е само ясното послание.”","translator":"Tzvetan Theophanov"},{"aya":"055","id":2846,"locale":"bg","sura":"024","text":"Аллах обеща на онези от вас, които вярват и вършат праведни дела, че ще ги остави наследници на земята, както остави и онези преди тях, и непременно ще укрепи тяхната религия, която Той им избра, и в замяна след страха ще им дари сигурност. Те само на Мен ще служат и не ще Ме съдружават с нищо. А който подир това стане неверник, тези са нечестивците.","translator":"Tzvetan Theophanov"},{"aya":"056","id":2847,"locale":"bg","sura":"024","text":"И отслужвайте молитвата, и давайте милостинята закат, и се покорявайте на Пратеника, за да бъдете помилвани!","translator":"Tzvetan Theophanov"}],"metadata":{"itemsPerPage":7,"pages":10,"previousPage":"/bg/s024-7.json","nextPage":"/bg/s024-9.json"}}