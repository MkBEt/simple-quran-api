{"results":[{"aya":"092","id":585,"locale":"bg","sura":"004","text":"И не трябва вярващ да убива вярващ, освен по погрешка. А онзи, който убие вярващ по погрешка - да освободи вярващ роб и да връчи откуп на семейството му, освен ако простят. А ако [убитият] е вярващ от враждебен вам народ - да се освободи вярващ роб. А ако е от народ с договор между вас - да се връчи откуп на семейството му и да се освободи вярващ роб. А онзи, който няма възможност - да говее два поредни месеца за покаяние пред Аллах. Аллах е всезнаещ, премъдър.","translator":"Tzvetan Theophanov"},{"aya":"093","id":586,"locale":"bg","sura":"004","text":"А за онзи, който умишлено убие вярващ, възмездието му е Адът, там ще пребивава вечно. Аллах му се гневи и го проклина, и за него е приготвил огромно мъчение.","translator":"Tzvetan Theophanov"},{"aya":"094","id":587,"locale":"bg","sura":"004","text":"О, вярващи, когато странствате по пътя на Аллах, изяснявайте си и не казвайте на онзи, който ви отправи поздрав: “Ти не си вярващ”, стремейки се към мимолетното на земния живот. При Аллах има обилни богатства. Такива бяхте преди, но Аллах ви облагодетелства. Изяснявайте си! Сведущ е Аллах за вашите дела.","translator":"Tzvetan Theophanov"},{"aya":"095","id":588,"locale":"bg","sura":"004","text":"Не са равностойни онези от вярващите, които си седят вкъщи, без да им се навреди, и онези, които се борят по пътя на Аллах чрез своите имоти и души. Аллах отреди на борещите се чрез своите имоти и души да са с едно стъпало над седящите. На всеки Аллах обеща Най-прекрасното, но Аллах отличи борещите се пред седящите - с огромна награда:","translator":"Tzvetan Theophanov"},{"aya":"096","id":589,"locale":"bg","sura":"004","text":"със степени от Него и с опрощение, и милост. Аллах е опрощаващ, милосърден.","translator":"Tzvetan Theophanov"},{"aya":"097","id":590,"locale":"bg","sura":"004","text":"Когато ангелите приберат душите на угнетилите себе си, ще им рекат: “В какво положение бяхте?” Ще рекат: “Бяхме безсилни на земята.” Ще рекат: “Не беше ли просторна земята на Аллах, та да се преселите из нея?” На тези мястото им е Адът - и колко лоша участ е той,","translator":"Tzvetan Theophanov"},{"aya":"098","id":591,"locale":"bg","sura":"004","text":"освен за слабите от мъжете, жените и децата, които са немощни и не намират път.","translator":"Tzvetan Theophanov"}],"metadata":{"itemsPerPage":7,"pages":26,"previousPage":"/bg/s004-13.json","nextPage":"/bg/s004-15.json"}}