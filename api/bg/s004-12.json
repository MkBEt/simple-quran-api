{"results":[{"aya":"078","id":571,"locale":"bg","sura":"004","text":"Където и да сте, смъртта ще ви догони, дори да сте във въздигнати кули. И ако ги достигне добрина, казват: “Това е от Аллах.”, а ако ги сполети злина, казват: “Това е от теб [о, Мухаммад]!” Кажи: “Всичко е от Аллах.” Какво им е на тези хора, та почти не проумяват дума?","translator":"Tzvetan Theophanov"},{"aya":"079","id":572,"locale":"bg","sura":"004","text":"Каквато и добрина да те достигне, тя е от Аллах, а каквато и злина да те сполети, тя е от самия теб. Пратеник те изпратихме при хората. Достатъчен е Аллах за свидетел.","translator":"Tzvetan Theophanov"},{"aya":"080","id":573,"locale":"bg","sura":"004","text":"Който се покорява на Пратеника, вече се е покорил на Аллах. А отметнат ли се, Ние не те изпратихме за техен пазител.","translator":"Tzvetan Theophanov"},{"aya":"081","id":574,"locale":"bg","sura":"004","text":"И казват: “Покоряваме се!”, а отделят ли се от теб, група от тях крои нощем противното на онова, което говори. Но Аллах записва какво кроят нощем. Бъди въздържан с тях и на Аллах се уповавай! Достатъчен е Аллах за довереник.","translator":"Tzvetan Theophanov"},{"aya":"082","id":575,"locale":"bg","sura":"004","text":"Нима не размишляват над Корана? И ако бе от друг, а не от Аллах, щяха да открият в него много противоречия.","translator":"Tzvetan Theophanov"},{"aya":"083","id":576,"locale":"bg","sura":"004","text":"И щом дойде при тях известие за спокойствие или за страх, разгласяват го. А ако бяха го отнесли до Пратеника и удостоените с власт измежду им, щяха да го разберат онези от тях, които могат да го проумеят. И ако не бе благодатта на Аллах към вас, и Неговата милост, щяхте да последвате сатаната, освен малцина.","translator":"Tzvetan Theophanov"},{"aya":"084","id":577,"locale":"bg","sura":"004","text":"И сражавай се [о, Мухаммад] по пътя на Аллах! Отговорен си единствено за себе си. И подбуждай вярващите! Дано Аллах възпре мощта на неверниците! Аллах е най-силен по мощ и най-силен по наказание.","translator":"Tzvetan Theophanov"}],"metadata":{"itemsPerPage":7,"pages":26,"previousPage":"/bg/s004-11.json","nextPage":"/bg/s004-13.json"}}