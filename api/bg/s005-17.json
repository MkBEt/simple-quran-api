{"results":[{"aya":"113","id":782,"locale":"bg","sura":"005","text":"Рекоха: “Искаме да ядем от нея и да се успокоят сърцата ни, и да знаем, че си ни говорил истината, и да бъдем свидетели на това.”","translator":"Tzvetan Theophanov"},{"aya":"114","id":783,"locale":"bg","sura":"005","text":"Рече Иса, синът на Мариам: “О, Аллах, Господи наш, спусни ни трапеза от небето! Тя ще е за нас празник, за първия и за последния от нас - знамение от Теб. И ни нахрани! Ти си Най-добрият от даващите препитание.”","translator":"Tzvetan Theophanov"},{"aya":"115","id":784,"locale":"bg","sura":"005","text":"Рече Аллах: “Аз ще ви я спусна, ала който от вас след това отхвърли вярата, ще го измъчвам с мъчение, с каквото не съм измъчвал нито един от народите.”","translator":"Tzvetan Theophanov"},{"aya":"116","id":785,"locale":"bg","sura":"005","text":"И когато Аллах рече: “О, Иса, сине на Мариам, ти ли каза на хората: “Приемете мен и майка ми за богове освен Аллах!” Рече: “Пречист си Ти! Не ми подобава да казвам това, на което нямам право. Ако бях го казал, Ти щеше да знаеш това. Ти знаеш какво има в душата ми, но аз не зная какво има в Твоята душа. Ти си Всезнаещият неведомите неща.","translator":"Tzvetan Theophanov"},{"aya":"117","id":786,"locale":"bg","sura":"005","text":"Казах им единствено това, което Ти ми повели: “Служете на Аллах - моя Господ и вашия Господ!” И бях им свидетел, докато живеех сред тях. А когато ме прибра, Ти им бе Надзорник. Ти на всяко нещо си свидетел.","translator":"Tzvetan Theophanov"},{"aya":"118","id":787,"locale":"bg","sura":"005","text":"Ако ги измъчваш - те са Твои раби, а ако ги опростиш - Ти си Всемогъщия, Премъдрия.”","translator":"Tzvetan Theophanov"},{"aya":"119","id":788,"locale":"bg","sura":"005","text":"Рече Аллах: “Това е Денят, когато за искрените ще е от полза искреността им.” Техни ще са Градините, сред които реки текат, там ще пребивават вечно и завинаги. Аллах ще е доволен от тях и те ще са доволни от Него. Това е великото спасение.","translator":"Tzvetan Theophanov"}],"metadata":{"itemsPerPage":7,"pages":18,"previousPage":"/bg/s005-16.json","nextPage":"/bg/s005-18.json"}}