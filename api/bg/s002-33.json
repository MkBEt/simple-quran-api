{"results":[{"aya":"225","id":232,"locale":"bg","sura":"002","text":"Аллах не ви придиря за празнословието в клетвите ви, ала ви придиря за онова, което вашите сърца са придобили. Аллах е опрощаващ, всеблаг.","translator":"Tzvetan Theophanov"},{"aya":"226","id":233,"locale":"bg","sura":"002","text":"Онези, които се закълнат да не бъдат с жените си - да изчакат четири месеца. А върнат ли се - Аллах е опрощаващ, милосърден.","translator":"Tzvetan Theophanov"},{"aya":"227","id":234,"locale":"bg","sura":"002","text":"А решат ли да се разведат - Аллах е всечуващ, всезнаещ.","translator":"Tzvetan Theophanov"},{"aya":"228","id":235,"locale":"bg","sura":"002","text":"А разведените жени да изчакат във въздържание три месечни кръвотечения и не им е позволено да скриват онова, което Аллах е сътворил в утробите им, ако вярват в Аллах и в Сетния ден. Тогава техните мъже, ако искат помирение, имат най-голямото право да си ги възвърнат. И жените имат същите права, каквито и задължения съгласно обичая, но мъжете са едно стъпало над тях. Аллах е всемогъщ, премъдър.","translator":"Tzvetan Theophanov"},{"aya":"229","id":236,"locale":"bg","sura":"002","text":"Разводът е два пъти - [после] или задръжте [жените] с добро, или - пуснете с благо. И не ви е позволено да взимате нищо от онова, което сте им дали, освен ако двамата се опасяват да не престъпят границите на Аллах. Ако се опасявате, че двамата не ще спазят границите на Аллах, не е прегрешение за тях, ако жената даде откуп. Това са границите на Аллах, не ги нарушавайте! А които нарушават границите на Аллах - те са угнетителите.","translator":"Tzvetan Theophanov"},{"aya":"230","id":237,"locale":"bg","sura":"002","text":"А ако се разведе с нея [за трети път], тя не му е позволена после, преди да встъпи в брак с друг мъж, и ако й даде развод и той, не е прегрешение за двамата да се съберат, ако мислят, че ще спазят границите на Аллах. Това са границите на Аллах. Той ги обяснява на хора, които разбират.","translator":"Tzvetan Theophanov"},{"aya":"231","id":238,"locale":"bg","sura":"002","text":"А когато сте дали развод на жени и те са изпълнили срока [на изчакване], задръжте ги с благо или ги пуснете с благо! И не ги задържайте с насилие, престъпвайки! А който направи това, угнетява себе си. И не се отнасяйте с насмешка към знаменията на Аллах, и споменавайте благодатта на Аллах към вас, и онова, което ви е низпослал от Книгата и мъдростта за ваше наставление! И бойте се от Аллах, и знайте, че Аллах всяко нещо знае!","translator":"Tzvetan Theophanov"}],"metadata":{"itemsPerPage":7,"pages":41,"previousPage":"/bg/s002-32.json","nextPage":"/bg/s002-34.json"}}