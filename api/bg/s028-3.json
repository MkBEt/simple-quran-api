{"results":[{"aya":"015","id":3267,"locale":"bg","sura":"028","text":"И влезе той в града по време, когато жителите му нехаеха, и завари там двама мъже да се бият, единият - от неговата общност, а другият - от враговете му. Онзи, който бе от неговата общност, го извика на помощ срещу онзи, който бе от враговете му. И Муса го удари с юмрук и [неволно] го уби. Рече: “Това е дело на сатаната. Той е заблуждаващ, явен враг.”","translator":"Tzvetan Theophanov"},{"aya":"016","id":3268,"locale":"bg","sura":"028","text":"Рече: “Господи, аз угнетих себе си. Опрости ме!” И Той го опрости. Той наистина е Опрощаващия, Милосърдния.","translator":"Tzvetan Theophanov"},{"aya":"017","id":3269,"locale":"bg","sura":"028","text":"Рече: “Господи, заради онова, с което Ти ме облагодетелства, никога не ще бъда опора за престъпниците.”","translator":"Tzvetan Theophanov"},{"aya":"018","id":3270,"locale":"bg","sura":"028","text":"На сутринта се озова в града, страхувайки се, дебнешком, и изведнъж - онзи, който вчера се обърна към него за помощ, пак го повика. Муса му рече: “Ти си в явна заблуда.”","translator":"Tzvetan Theophanov"},{"aya":"019","id":3271,"locale":"bg","sura":"028","text":"И когато [Муса] поиска да нападне онзи, който е враг и на двамата, [другият] рече: “О, Муса, нима искаш да ме убиеш, както вчера уби човек? Ти искаш само да си деспот на земята, а не искаш да си от поправящите.”","translator":"Tzvetan Theophanov"},{"aya":"020","id":3272,"locale":"bg","sura":"028","text":"И дойде мъж от другия край на града - устремен. Рече: “О, Муса, знатните се съветват за теб, да те убият. Напусни! Аз съм твой доброжелател.”","translator":"Tzvetan Theophanov"},{"aya":"021","id":3273,"locale":"bg","sura":"028","text":"И излезе оттам страхувайки се, дебнешком. Рече: “Господи, спаси ме от хората-угнетители!”","translator":"Tzvetan Theophanov"}],"metadata":{"itemsPerPage":7,"pages":13,"previousPage":"/bg/s028-2.json","nextPage":"/bg/s028-4.json"}}