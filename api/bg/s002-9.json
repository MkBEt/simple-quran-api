{"results":[{"aya":"057","id":64,"locale":"bg","sura":"002","text":"И ви заслонихме с облака, и спуснахме над вас манната и пъдпъдъците: “Яжте от благата, които ви дарихме!” Не Нас угнетиха, а себе си угнетиха.","translator":"Tzvetan Theophanov"},{"aya":"058","id":65,"locale":"bg","sura":"002","text":"И когато рекохме: “Влезте в това селище и яжте оттам в доволство, където пожелаете! И влезте през вратата, кланяйки се, и кажете: “Опрощение!”. Ние ще ви извиним прегрешенията и ще надбавим за благодетелните.”","translator":"Tzvetan Theophanov"},{"aya":"059","id":66,"locale":"bg","sura":"002","text":"Ала угнетителите подмениха словото, което им бе казано, с друго. И изсипахме над угнетителите напаст от небето, защото бяха нечестивци.","translator":"Tzvetan Theophanov"},{"aya":"060","id":67,"locale":"bg","sura":"002","text":"И когато Муса помоли за вода за своя народ, рекохме: “Удари с тоягата си камъка!” И дванадесет извора избликнаха от него. Вече всички хора знаеха своето място за пиене. “Яжте и пийте от препитанието на Аллах! И не сейте развала по земята, рушейки!”","translator":"Tzvetan Theophanov"},{"aya":"061","id":68,"locale":"bg","sura":"002","text":"И когато рекохте: “О, Муса, не ще изтърпим на една и съща храна. Позови своя Господ заради нас, да ни даде от онова, което земята ражда - от нейните треви и краставици, и жито, и леща, и лук.” Каза: “Нима ще замените по-доброто с по-лошо? Слезте към някой град и ще намерите онова, което търсите!” И бяха белязани с унижението и бедността, и си навлякоха гнева на Аллах. То бе, защото не повярваха в знаменията на Аллах и убиваха пророците несправедливо. То бе, защото се противяха и престъпваха.","translator":"Tzvetan Theophanov"},{"aya":"062","id":69,"locale":"bg","sura":"002","text":"Онези, които вярват, и юдеите, и християните, и сабеите, онези [от тях] които вярват в Аллах и в Сетния ден, и вършат праведни дела, имат наградата си при своя Господ и не ще има страх за тях, и не ще скърбят.","translator":"Tzvetan Theophanov"},{"aya":"063","id":70,"locale":"bg","sura":"002","text":"И когато приехме вашия обет, и въздигнахме над вас Планината [ви рекохме]: “Хванете здраво това, което ви дадохме, и помнете какво има в него, за да се побоите!”","translator":"Tzvetan Theophanov"}],"metadata":{"itemsPerPage":7,"pages":41,"previousPage":"/bg/s002-8.json","nextPage":"/bg/s002-10.json"}}