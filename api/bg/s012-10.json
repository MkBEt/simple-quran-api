{"results":[{"aya":"064","id":1660,"locale":"bg","sura":"012","text":"Рече: “Нима да ви го поверя тъй, както ви поверих и неговия брат преди? Но Аллах е Най-добрия пазител и Той е Най-милосърдния от милосърдните.”","translator":"Tzvetan Theophanov"},{"aya":"065","id":1661,"locale":"bg","sura":"012","text":"И когато разтвориха техния товар, откриха, че стоката им е върната. Рекоха: “О, татко наш, какво повече да желаем? Това е нашата стока, върната ни е. И ще надбавим за семейството си храна, и ще запазим своя брат, и ще притурим мерило, колкото за една камила. Това е лесно [спечелено] мерило.”","translator":"Tzvetan Theophanov"},{"aya":"066","id":1662,"locale":"bg","sura":"012","text":"Рече: “Не ще го пратя с вас, докато не ми дадете обет пред Аллах, че непременно ще ми го върнете, освен ако бъдете обградени.” А когато му дадоха своя обет, рече: “За онова, което говорим, Аллах е свидетел.”","translator":"Tzvetan Theophanov"},{"aya":"067","id":1663,"locale":"bg","sura":"012","text":"И рече: “О, синове мои, не влизайте през една врата, а влезте през различни врати! И с нищо аз не ще ви избавя от Аллах. Властта принадлежи само на Аллах. На Него аз се уповавам и на Него да се уповават уповаващите се!”","translator":"Tzvetan Theophanov"},{"aya":"068","id":1664,"locale":"bg","sura":"012","text":"И когато влязоха оттам, откъдето баща им повели, нищо не ги избави от Аллах - беше в душата на Якуб само една потребност, която той задоволи. Той притежаваше знание, защото Ние го научихме, ала повечето хора не знаят.","translator":"Tzvetan Theophanov"},{"aya":"069","id":1665,"locale":"bg","sura":"012","text":"И когато влязоха при Юсуф, той настани своя брат при себе си. И му прошепна: “Аз съм твоят брат. И не се опечалявай заради онова, което сториха!”","translator":"Tzvetan Theophanov"},{"aya":"070","id":1666,"locale":"bg","sura":"012","text":"И когато им даде техния товар, той сложи царската чаша във вързопа на своя брат. После един глашатай прогласи: “Ей, хора от [кервана], вие сте крадци.”","translator":"Tzvetan Theophanov"}],"metadata":{"itemsPerPage":7,"pages":16,"previousPage":"/bg/s012-9.json","nextPage":"/bg/s012-11.json"}}