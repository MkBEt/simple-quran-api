{"results":[{"aya":"029","id":36,"locale":"bg","sura":"002","text":"Той е, Който сътвори за вас всичко на земята, после се насочи към [сътворяването на] небето и създаде седем небеса. Той всяко нещо знае.","translator":"Tzvetan Theophanov"},{"aya":"030","id":37,"locale":"bg","sura":"002","text":"И когато твоят Господ рече на ангелите: “Ще създам на земята наместник.” - рекоха: “Нима ще създадеш там някой, който ще сее по нея развала и ще лее кърви, докато ние Те славим с възхвала и възнасяме Твоята святост?” Рече: “Знам, каквото вие не знаете.”","translator":"Tzvetan Theophanov"},{"aya":"031","id":38,"locale":"bg","sura":"002","text":"И научи Той Адам на имената на всички [неща], после ги представи на ангелите и рече: “Съобщете ми имената на тези [неща], ако говорите истината!”","translator":"Tzvetan Theophanov"},{"aya":"032","id":39,"locale":"bg","sura":"002","text":"Рекоха: “Пречист си Ти! Нямаме друго знание, освен това, на което Ти ни научи. Ти си Всезнаещия, Премъдрия.”","translator":"Tzvetan Theophanov"},{"aya":"033","id":40,"locale":"bg","sura":"002","text":"Рече: “О, Адам, съобщи им имената!” И когато им съобщи имената, каза: “Не ви ли рекох, че знам неведомото на небесата и на земята, и знам какво разкривате и какво потулвате?”","translator":"Tzvetan Theophanov"},{"aya":"034","id":41,"locale":"bg","sura":"002","text":"И когато рекохме на ангелите: “Поклонете се на Адам!”, те се поклониха, освен Иблис. Възпротиви се той, възгордя се и стана един от неверниците.","translator":"Tzvetan Theophanov"},{"aya":"035","id":42,"locale":"bg","sura":"002","text":"И рекохме: “О, Адам, пребивавай с жена си в Рая и яжте оттам в доволство, откъдето пожелаете, но не приближавайте до онова дърво, та да не станете угнетители!”","translator":"Tzvetan Theophanov"}],"metadata":{"itemsPerPage":7,"pages":41,"previousPage":"/bg/s002-4.json","nextPage":"/bg/s002-6.json"}}