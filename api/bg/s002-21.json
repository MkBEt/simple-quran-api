{"results":[{"aya":"141","id":148,"locale":"bg","sura":"002","text":"Те са общност, вече отминала. Тяхно е онова, което са придобили и ваше е онова, което вие сте придобили. И не ще бъдете питани какво те са извършили.","translator":"Tzvetan Theophanov"},{"aya":"142","id":149,"locale":"bg","sura":"002","text":"Ще кажат глупците от хората: “Какво ги отклони от досегашната им посока за молитва?” Кажи: “На Аллах принадлежи и изтокът, и западът. Той води когото желае към правия път.”","translator":"Tzvetan Theophanov"},{"aya":"143","id":150,"locale":"bg","sura":"002","text":"И така ви сторихме общност по средата - за да сте свидетели за хората и Пратеника да е свидетел за вас. И сторихме твоята досегашна посока за молитва само за да разграничим последвалите Пратеника от онези, които се обръщат на пети. [Смяната] наистина е трудност, но не и за онези, които Аллах е напътил. А Аллах не би погубил вярата ви. Аллах към хората е състрадателен, милосърден.","translator":"Tzvetan Theophanov"},{"aya":"144","id":151,"locale":"bg","sura":"002","text":"Виждаме да се обръща твоето лице [о, Мухаммад] към небето. Ние непременно ще те обърнем в посока за молитви, която ще ти е угодна. Тъй че обърни лице към Свещената джамия! Където и да бъдете, обръщайте лице към нея! Дарените с Писанието знаят, че това е истината от техния Господ. Аллах не подминава техните дела.","translator":"Tzvetan Theophanov"},{"aya":"145","id":152,"locale":"bg","sura":"002","text":"И каквото и знамение да донесеш на дарените с Писанието, те не ще последват твоята посока за молитви, а и ти не ще последваш тяхната посока. И едните от тях не ще последват посоката за молитви на другите. А ако последваш страстите им след онова, което си получил от знанието, тогава ти си от угнетителите.","translator":"Tzvetan Theophanov"},{"aya":"146","id":153,"locale":"bg","sura":"002","text":"Онези, на които дарихме Писанието, го знаят, както знаят синовете си. Но едни от тях скриват истината, знаейки.","translator":"Tzvetan Theophanov"},{"aya":"147","id":154,"locale":"bg","sura":"002","text":"Истината е от твоя Господ и не бъди от съмняващите се!","translator":"Tzvetan Theophanov"}],"metadata":{"itemsPerPage":7,"pages":41,"previousPage":"/bg/s002-20.json","nextPage":"/bg/s002-22.json"}}