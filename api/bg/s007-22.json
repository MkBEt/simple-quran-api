{"results":[{"aya":"148","id":1102,"locale":"bg","sura":"007","text":"А после народът на Муса направи от украшенията си образ на телец, който мучи. Не видяха ли, че той не им говори и не ги води по правия път? Приеха го и станаха угнетители.","translator":"Tzvetan Theophanov"},{"aya":"149","id":1103,"locale":"bg","sura":"007","text":"И когато съжалиха, и разбраха, че са се заблудили, казаха: “Ако нашият Господ не се смили над нас и не ни опрости, ще сме от губещите.”","translator":"Tzvetan Theophanov"},{"aya":"150","id":1104,"locale":"bg","sura":"007","text":"И когато Муса се завърна разгневен, огорчен при своя народ, каза: “Колко лошо сте постъпили, след като ви оставих! Нима искахте да ускорите повелята на вашия Господ?” И хвърли скрижалите, и сграбчи брат си за главата, и го дръпна към себе си. [Брат му] каза: “О, сине на майка ми, народът ме взе за безсилен и едва не ме уби. Не предизвиквай у враговете злорадство към мен и не ме причислявай към угнетителите!”","translator":"Tzvetan Theophanov"},{"aya":"151","id":1105,"locale":"bg","sura":"007","text":"Рече [Муса]: “Господи, опрости мен и брат ми, и ни въведи в Твоето милосърдие! Ти си Най-милосърдният от милосърдните.”","translator":"Tzvetan Theophanov"},{"aya":"152","id":1106,"locale":"bg","sura":"007","text":"Които приеха телеца, ги сполетя гняв от техния Господ и унижение в земния живот. Така наказваме набеждаващите.","translator":"Tzvetan Theophanov"},{"aya":"153","id":1107,"locale":"bg","sura":"007","text":"А за които вършат злини, после се покаят и повярват, твоят Господ след това е опрощаващ, милосърден.","translator":"Tzvetan Theophanov"},{"aya":"154","id":1108,"locale":"bg","sura":"007","text":"И когато гневът стихна у Муса, той взе скрижалите. Вписано е в тях напътствие и милост за онези, които се страхуват от своя Господ.","translator":"Tzvetan Theophanov"}],"metadata":{"itemsPerPage":7,"pages":30,"previousPage":"/bg/s007-21.json","nextPage":"/bg/s007-23.json"}}