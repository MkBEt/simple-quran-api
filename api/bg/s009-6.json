{"results":[{"aya":"036","id":1271,"locale":"bg","sura":"009","text":"Броят на месеците при Аллах е дванадесет месеца според повелята на Аллах в деня, когато сътвори небесата и земята. Четири от тях са свещени. Това е правата вяра. Не угнетявайте през тях себе си и всички се сражавайте със съдружаващите, както и те всички се сражават с вас! И знайте, че Аллах е с богобоязливите!","translator":"Tzvetan Theophanov"},{"aya":"037","id":1272,"locale":"bg","sura":"009","text":"Отсрочването [на свещените месеци] само увеличава неверието. Неверниците се заблуждават в това - разрешават го в една година и го възбраняват в друга, за да натъкмят броя [на месеците], които Аллах е определил за свещени. Позволяват онова, което Аллах е възбранил. Разкрасено им бе злото на деянията им. Аллах не напътва невярващите хора.","translator":"Tzvetan Theophanov"},{"aya":"038","id":1273,"locale":"bg","sura":"009","text":"О, вярващи, какво ви стана, та щом ви се рече: “Устремете се към битка по пътя на Аллах!”, закретахте по земята? Нима предпочетохте земния живот вместо отвъдния? Насладата на земния живот спрямо отвъдния е твърде малка.","translator":"Tzvetan Theophanov"},{"aya":"039","id":1274,"locale":"bg","sura":"009","text":"Ако не се устремите към битка, ще ви накаже Той с болезнено мъчение и ще ви замени с друг народ, и не ще Му навредите с нищо. Аллах за всяко нещо има сила.","translator":"Tzvetan Theophanov"},{"aya":"040","id":1275,"locale":"bg","sura":"009","text":"Ако вие не му помогнете [на Мухаммад], Аллах вече му помогна, когато неверниците го прогониха - и бе един от двамата, когато бяха в пещерата; когато рече той на своя другар: “Не страдай! Аллах е с нас.” И низпосла Аллах Своето успокоение над него, и го подкрепи с воини, които вие не видяхте, и стори Той словото на неверниците да е най-презряното, а Словото на Аллах - най-възвишеното. Аллах е всемогъщ, премъдър.","translator":"Tzvetan Theophanov"},{"aya":"041","id":1276,"locale":"bg","sura":"009","text":"Устремете се към битка и силни, и слаби, и се борете чрез своите имоти и души по пътя на Аллах! Това е най-доброто за вас, ако знаете.","translator":"Tzvetan Theophanov"},{"aya":"042","id":1277,"locale":"bg","sura":"009","text":"Ако бе близка печалба и кратко пътуване, щяха да те последват. Но далечен им се видя трудният път и ще се кълнат в Аллах: “Ако можехме, щяхме да излезем заедно с вас.” Те погубват себе си, но Аллах знае, че са лъжци.","translator":"Tzvetan Theophanov"}],"metadata":{"itemsPerPage":7,"pages":19,"previousPage":"/bg/s009-5.json","nextPage":"/bg/s009-7.json"}}