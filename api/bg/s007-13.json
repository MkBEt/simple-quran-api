{"results":[{"aya":"085","id":1039,"locale":"bg","sura":"007","text":"И при мадянитите пратихме брат им Шуайб. Каза: “О, народе мой, служете на Аллах! Нямате друг бог освен Него! При вас дойде вече ясен знак от вашия Господ. Изпълвайте мярката и везната, и не смалявайте от нещата на хората! И не рушете по земята, след като е в порядък! Това е най-доброто за вас, ако сте вярващи.","translator":"Tzvetan Theophanov"},{"aya":"086","id":1040,"locale":"bg","sura":"007","text":"И не присядайте по всеки друм, заплашвайки и възпирайки от пътя на Аллах онзи, който вярва в Него, стремейки се да изкривите пътя! И си спомнете как бяхте малцина, а Той ви умножи! И вижте какъв е краят на рушащите!","translator":"Tzvetan Theophanov"},{"aya":"087","id":1041,"locale":"bg","sura":"007","text":"И ако група от вас повярва в онова, с което бях изпратен, а група не повярва, потърпете, докато Аллах отсъди помежду ни! Той е Най-добрият съдник.”","translator":"Tzvetan Theophanov"},{"aya":"088","id":1042,"locale":"bg","sura":"007","text":"Знатните от народа му, които се възгордяха, казаха: “Ще пропъдим от нашето селище  теб, о, Шуайб, и онези, които повярваха с теб, или ще се върнете към вярата ни.” Каза: “Дори и ако сме отвратени от нея?","translator":"Tzvetan Theophanov"},{"aya":"089","id":1043,"locale":"bg","sura":"007","text":"Ние ще сме измислили лъжа за Аллах, ако се върнем към вашата вяра, след като Аллах ни е избавил от нея. Не ни подобава да се върнем към това, освен ако пожелае Аллах, нашият Господ. Обгръща нашият Господ със знание всяко нещо. На Аллах се уповаваме. Господи наш, отсъди между нас и нашия народ с правдата! Ти си Най-добрият съдник.”","translator":"Tzvetan Theophanov"},{"aya":"090","id":1044,"locale":"bg","sura":"007","text":"И знатните от народа му, които бяха неверници, казаха: “Ако последвате Шуайб, тогава ще сте губещи.”","translator":"Tzvetan Theophanov"},{"aya":"091","id":1045,"locale":"bg","sura":"007","text":"И ги обхвана сътресението, и осъмнаха безжизнени в домовете си.","translator":"Tzvetan Theophanov"}],"metadata":{"itemsPerPage":7,"pages":30,"previousPage":"/bg/s007-12.json","nextPage":"/bg/s007-14.json"}}