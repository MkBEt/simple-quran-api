{"results":[{"aya":"050","id":3583,"locale":"bg","sura":"033","text":"О, Пророче, разрешихме ти за съпруги онези, на които си дал задължителната плата, и владените от твоята десница сред пленничките, които Аллах ти е дарил, и дъщерите на чичовците ти, и дъщерите на лелите ти, и дъщерите на вуйчовците ти, и дъщерите на вуйните ти, които се преселиха с теб. И [без зестра ти е позволена] всяка вярваща жена, ако дари себе си на Пророка и Пророка пожелае да се ожени за нея - единствено за теб, а не за другите вярващи - знаем Ние какво им наложихме относно техните съпруги и онези, които десниците им владеят - за да няма притеснение за теб. Аллах е опрощаващ, милосърден.","translator":"Tzvetan Theophanov"},{"aya":"051","id":3584,"locale":"bg","sura":"033","text":"Ти можеш да отсрочиш която от тях пожелаеш и да приютиш при себе си която пожелаеш. И не е грях за теб да приемеш която поискаш от онези, на които си отказал. Това е най-подходящото да се радват и да не скърбят, и да са доволни всички от онова, което си им дал. Аллах знае всичко в сърцата ви. Аллах е всезнаещ, всеблаг.","translator":"Tzvetan Theophanov"},{"aya":"052","id":3585,"locale":"bg","sura":"033","text":"И не са ти разрешени отпосле други жени освен тези, нито да ги подменяш със съпруги, дори да те е възхитила тяхната красота, освен владените от десницата ти. Аллах всяко нещо наблюдава.","translator":"Tzvetan Theophanov"},{"aya":"053","id":3586,"locale":"bg","sura":"033","text":"О, вярващи, не влизайте в домовете на Пророка, за да ядете, освен ако ви бъде позволено, но без да изчаквате сготвянето му. А поканят ли ви, влезте и когато се нахраните, разотидете се, без да се заседявате в разговори! Това огорчава Пророка. Той се свени от вас, но Аллах не се свени от истината. И ако помолите жените му за някоя вещ, помолете ги иззад завеса! Това е най-чисто и за вашите сърца, и за техните сърца. И нямате право да огорчавате Пратеника на Аллах, нито да се жените някога за съпругите му след него! Това е огромно [прегрешение] пред Аллах.","translator":"Tzvetan Theophanov"},{"aya":"054","id":3587,"locale":"bg","sura":"033","text":"И да показвате нещо или да го скривате - Аллах всяко нещо знае.","translator":"Tzvetan Theophanov"},{"aya":"055","id":3588,"locale":"bg","sura":"033","text":"Няма грях за жените [да се показват без покривало] пред бащите им, синовете им, братята им, синовете на братята им, синовете на сестрите им, пред жените [вярващи] и пред владените от техните десници. О, жени, бойте се от Аллах! Аллах на всяко нещо е свидетел.","translator":"Tzvetan Theophanov"},{"aya":"056","id":3589,"locale":"bg","sura":"033","text":"Аллах и Неговите ангели благославят Пророка. О, вярващи, благославяйте го и вие, и го поздравявайте с почит!","translator":"Tzvetan Theophanov"}],"metadata":{"itemsPerPage":7,"pages":11,"previousPage":"/bg/s033-7.json","nextPage":"/bg/s033-9.json"}}