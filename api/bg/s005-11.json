{"results":[{"aya":"071","id":740,"locale":"bg","sura":"005","text":"И смятаха, че не ще има изпитание, и ослепяха, и оглушаха. После Аллах прие покаянието им, после мнозина от тях [пак] ослепяха и оглушаха. Аллах съзира техните дела.","translator":"Tzvetan Theophanov"},{"aya":"072","id":741,"locale":"bg","sura":"005","text":"Бяха неверници онези, които рекоха: “Аллах, това е Месията, синът на Мариам.” А Месията рече: “О, синове на Исраил, служете на Аллах - моя Господ и вашия Господ! За онзи, който съдружава с Аллах, възбрани му Аллах Рая и неговото място е Огънят. Угнетителите нямат закрилници.”","translator":"Tzvetan Theophanov"},{"aya":"073","id":742,"locale":"bg","sura":"005","text":"Неверници са онези, които казват: “Аллах, това е третият от троицата.” А няма друг Бог освен единствения Бог. И ако не престанат да говорят това, болезнено мъчение ще сполети неверниците.","translator":"Tzvetan Theophanov"},{"aya":"074","id":743,"locale":"bg","sura":"005","text":"Не ще ли се покаят пред Аллах и не ще ли Го помолят за опрощение? Аллах е опрощаващ, милосърден.","translator":"Tzvetan Theophanov"},{"aya":"075","id":744,"locale":"bg","sura":"005","text":"Месията, синът на Мариам, е само пратеник, преди когото отминаха пратеници, а майка му е всеправдива. И двамата приемаха храна. Виж как им разясняваме знаменията, после виж как лъжат!","translator":"Tzvetan Theophanov"},{"aya":"076","id":745,"locale":"bg","sura":"005","text":"Кажи: “Нима служите не на Аллах, а на онова, което не владее за вас нито вреда, нито полза, а Аллах е Всечуващия, Всезнаещия?”","translator":"Tzvetan Theophanov"},{"aya":"077","id":746,"locale":"bg","sura":"005","text":"Кажи: “О, хора на Писанието, не прекалявайте в религията си, като надхвърляте истината, и не следвайте страстите на хората, които вече се заблудиха и заблудиха мнозина, и изгубиха правия път!”","translator":"Tzvetan Theophanov"}],"metadata":{"itemsPerPage":7,"pages":18,"previousPage":"/bg/s005-10.json","nextPage":"/bg/s005-12.json"}}