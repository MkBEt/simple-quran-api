{"results":[{"aya":"001","id":5151,"locale":"no","sura":"060","text":"Slutt dere ikke til Mine og deres fiender, idet dere tilbyr dem sympati, skjønt de fornekter det som er blitt dere til del av sannhet, og har fordrevet Sendebudet og dere fordi dere tror på Gud, deres Herre, om dere er dratt ut for å kjempe for Min sak og å søke Mitt velbehag. Dere betror dem hemmelig sympati, men Jeg vet hva dere skjuler og hva dere bærer åpent frem. Den av dere som gjør dette, er kommet bort fra den strake vei.","translator":"Einar Berg"},{"aya":"002","id":5152,"locale":"no","sura":"060","text":"Hvis de kommer over dere, er de deres fiender og retter sine hender og tungens tale mot dere for å gjøre dere vondt, og ønsker at dere skal falle fra.","translator":"Einar Berg"},{"aya":"003","id":5153,"locale":"no","sura":"060","text":"Verken blodsbånd eller barn skal være til nytte for dere på oppstandelsens dag. Han vil skille mellom dere. Gud er observant for det dere gjør.","translator":"Einar Berg"},{"aya":"004","id":5154,"locale":"no","sura":"060","text":"I Abraham og de som var med ham, har dere et vakkert eksempel, da de sa til sitt folk: «Vi er ferdige med dere og det dere tilber utenom Gud! Vi tar avstand fra dere, og mellom dere og oss er oppstått fiendskap og hat for alltid, inntil dere måtte tro på Gud alene.» Dog sa Abraham til sin far: «Jeg skal visselig be om tilgivelse for deg, men jeg har ikke makt til å utrette noe som helst for deg overfor Gud,» Herre, vi forlater oss på Deg, og til Deg vender vi oss i bot. Til Deg er reisens mål!","translator":"Einar Berg"},{"aya":"005","id":5155,"locale":"no","sura":"060","text":"Herre gjør oss ikke til anstøt for de vantro, men tilgi oss, Herre! Du er den Mektige, Vise.","translator":"Einar Berg"},{"aya":"006","id":5156,"locale":"no","sura":"060","text":"Det er et vakkert eksempel for dere i dem, for alle som setter sitt håp til Gud og dommens dag. Men om noen vender seg bort, så er Gud den Selvtilstrekkelige, den Lovpriste.","translator":"Einar Berg"},{"aya":"007","id":5157,"locale":"no","sura":"060","text":"Det kan hende at Gud skaper sympati mellom dere og dem dere levde i fiendskap med. Gud evner alt! Gud er tilgivende og nåderik.","translator":"Einar Berg"}],"metadata":{"itemsPerPage":7,"pages":2,"nextPage":"/no/s060-2.json"}}