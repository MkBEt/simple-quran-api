{"results":[{"aya":"099","id":1695,"locale":"no","sura":"012","text":"Da de så kom til Josef, tok han sine foreldre til seg, og sa: «Kom inn i Egypt i trygghet, om dette er Guds vilje.»","translator":"Einar Berg"},{"aya":"100","id":1696,"locale":"no","sura":"012","text":"Han tok foreldrene opp til seg på tronen. Alle kastet seg ned for ham i ærefrykt. Han sa: «Far, dette er betydningen av mitt drømmesyn for lenge siden. Herren har gjort det til sannhet! Han viste meg godhet da Han befridde meg fra fengselet, og på nytt da Han førte dere hit fra ørkenen etter at Satan hadde sådd uvennskap mellom meg og mine brødre. Herren finner utvei for det Han vil! Han er den Allvitende, den Vise.","translator":"Einar Berg"},{"aya":"101","id":1697,"locale":"no","sura":"012","text":"Herre, Du har gitt meg herredømme, og Du har lært meg å tyde hendingene. Himlenes og jordens skaper, Du er min venn og beskytter, i denne verden og den hinsidige. Ta imot meg som Deg hengiven, og foren meg med de rettferdige!»","translator":"Einar Berg"},{"aya":"102","id":1698,"locale":"no","sura":"012","text":"Dette hører til beretningen fra det skjulte, som Vi åpenbarer deg. Du var ikke hos brødrene da de enedes om sin plan og la opp råd.","translator":"Einar Berg"},{"aya":"103","id":1699,"locale":"no","sura":"012","text":"Men folk flest tror ikke, hvor meget du enn ønsker det.","translator":"Einar Berg"},{"aya":"104","id":1700,"locale":"no","sura":"012","text":"Du ber dem ikke om lønn for det du gjør. Det er bare tale om en påminnelse til all verden.","translator":"Einar Berg"},{"aya":"105","id":1701,"locale":"no","sura":"012","text":"Hvor mange jærtegn er det ikke i himlene og på jord som de går forbi, og vender seg bort fra?","translator":"Einar Berg"}],"metadata":{"itemsPerPage":7,"pages":16,"previousPage":"/no/s012-14.json","nextPage":"/no/s012-16.json"}}