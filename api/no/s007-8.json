{"results":[{"aya":"050","id":1004,"locale":"no","sura":"007","text":"Ildens folk roper til paradisets folk: «Tøm over oss litt vann, eller annet av Guds gaver til dere!» Men de vil svare: «Gud har forholdt vantro dette,","translator":"Einar Berg"},{"aya":"051","id":1005,"locale":"no","sura":"007","text":"slike som tok sin religion som tidsfordriv og lek, som jordelivet har forført.» Denne dag glemmer Vi dem, som de glemte denne deres dags møte, og fordi de forkastet Vårt ord.","translator":"Einar Berg"},{"aya":"052","id":1006,"locale":"no","sura":"007","text":"Vi har gitt dem en skriftens bok, og Vi har utlagt den klart med viten, som ledelse og nåde for folk som tror.","translator":"Einar Berg"},{"aya":"053","id":1007,"locale":"no","sura":"007","text":"Er det så at de venter på det den innebærer? Den dag det den innebærer kommer, vil de som tidligere glemte den, si: «Herrens sendebud brakte sannheten! Har vi noen som kan legge inn ord for oss? Eller kan vi bli sendt tilbake til jorden, så vi kan handle annerledes enn vi gjorde?» De har kastet seg selv bort, og det som de diktet opp, har sveket dem.","translator":"Einar Berg"},{"aya":"054","id":1008,"locale":"no","sura":"007","text":"Gud er deres Herre! Han som skapte himlene og jorden på seks dager. Så tok Han plass på tronen. Han breder natten over dagen, den følger beredvillig. Og sol, måne og stjerner, underdanige ved Hans bud. Skapelsen og makten tilhører Ham! Velsignelsesrik er Gud, all verdens Herre.","translator":"Einar Berg"},{"aya":"055","id":1009,"locale":"no","sura":"007","text":"Påkall Herren ydmykt i det skjulte. Se, Han liker ikke dem som går over grensen.","translator":"Einar Berg"},{"aya":"056","id":1010,"locale":"no","sura":"007","text":"Stift ikke ufred på jorden, når alt er satt i rett orden. Påkall Ham i frykt og håp. Guds nåde er dem nær som handler godt.","translator":"Einar Berg"}],"metadata":{"itemsPerPage":7,"pages":30,"previousPage":"/no/s007-7.json","nextPage":"/no/s007-9.json"}}