{"results":[{"aya":"162","id":455,"locale":"no","sura":"003","text":"Er vel den som søker Guds velbehag lik den som pådrar seg Guds mishag? Hans herberge blir helvete. Et sørgelig endelikt!","translator":"Einar Berg"},{"aya":"163","id":456,"locale":"no","sura":"003","text":"De står på forskjellige trinn overfor Gud. Gud har øye med hva de gjør!","translator":"Einar Berg"},{"aya":"164","id":457,"locale":"no","sura":"003","text":"Sannelig, Gud viste godhet mot de troende da Han sendte dem et sendebud av deres egne for å resitere Hans ord for dem, og gjøre dem rene og lære dem skriften og visdommen, for tidligere var de i klar villfarelse.","translator":"Einar Berg"},{"aya":"165","id":458,"locale":"no","sura":"003","text":"Skulle dere vel si når et nederlag rammer dere, og dere nettopp har tilføyd et dobbelt så stort: «Hvordan kan dette ha seg?» Si: «Det kommer fra dere selv. Gud har makt over alle ting.»","translator":"Einar Berg"},{"aya":"166","id":459,"locale":"no","sura":"003","text":"Det som overgikk dere den dag da de to hærer møttes, skjedde med Guds tillatelse,","translator":"Einar Berg"},{"aya":"167","id":460,"locale":"no","sura":"003","text":"at Han skulle kjenne de troende, og kjenne hyklerne. Da det ble sagt til dem: «Kom, kjemp for Guds sak, eller i forsvaret,» svarte de: «Hadde vi bare visst noe om å kjempe, skulle vi nok blitt med dere.» Denne dagen var de nærmere vantro enn tro. De sa med sine lepper det som ikke var i deres hjerter. Men Gud vet hva de skjuler.","translator":"Einar Berg"},{"aya":"168","id":461,"locale":"no","sura":"003","text":"Disse sa om sine brødre, mens de selv var hjemmesittere: «Hadde de bare hørt på oss, ville de ikke blitt drept.» Si: «Prøv å holde døden borte fra dere selv, hvis dere snakker sant!»","translator":"Einar Berg"}],"metadata":{"itemsPerPage":7,"pages":29,"previousPage":"/no/s003-23.json","nextPage":"/no/s003-25.json"}}