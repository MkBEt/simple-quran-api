{"results":[{"aya":"071","id":1025,"locale":"no","sura":"007","text":"Da svarte han: «Måtte Herrens mishag og vrede ramme dere! Vil dere strides med meg om (tomme) navn, som dere og deres fedre har funnet på og som Gud ikke har sendt noen autorisasjon for? Bare vent dere! Jeg er likeledes avventende.»","translator":"Einar Berg"},{"aya":"072","id":1026,"locale":"no","sura":"007","text":"Så reddet Vi i Vår nåde ham og dem som fulgte ham, og utryddet siste rest av dem som forkastet Vårt ord, og som ikke trodde.","translator":"Einar Berg"},{"aya":"073","id":1027,"locale":"no","sura":"007","text":"Til folket Thamod sendte vi deres bror Salih, og han sa: «Hør, mitt folk! Tjen Gud! Dere har ingen annen Gud enn Ham! Nå er det kommet klar beskjed til dere fra deres Herre! Dette er Guds kamelhoppe, som et jærtegn for dere! La den beite i fred på Guds jord, og gjør den intet vondt! I så fall vil en smertelig straff ramme dere!","translator":"Einar Berg"},{"aya":"074","id":1028,"locale":"no","sura":"007","text":"Kom i hu at Han har gjort dere til folket Ads arvinger, og bosatt dere i landet, og at dere laget slott på slettene og hus i fjellsidene. Kom i hu Guds velgjerninger, og far ikke frem med ondskap og ufred på jorden.»","translator":"Einar Berg"},{"aya":"075","id":1029,"locale":"no","sura":"007","text":"De hovmodige rådsmenn i hans folk sa til de svake og undertrykte, til de av dem som var blitt troende: «Er dere sikre på at Salih er sendt fra Herren?» Og de svarte: «Vi tror på det budskap han er sendt med.»","translator":"Einar Berg"},{"aya":"076","id":1030,"locale":"no","sura":"007","text":"Da sa de hovmodige: «Vi fornekter det dere tror på!»","translator":"Einar Berg"},{"aya":"077","id":1031,"locale":"no","sura":"007","text":"Så skar de av hase-senene på kamelhoppen, og viste forakt for Herrens bud. Og de sa: «Nå Salih, bare bring over oss det du truer oss med, hvis det er så at du er et sendebud!»","translator":"Einar Berg"}],"metadata":{"itemsPerPage":7,"pages":30,"previousPage":"/no/s007-10.json","nextPage":"/no/s007-12.json"}}