{"results":[{"aya":"001","id":4059,"locale":"no","sura":"039","text":"Skriftens åpenbaring er fra Gud, den Mektige, den Vise.","translator":"Einar Berg"},{"aya":"002","id":4060,"locale":"no","sura":"039","text":"Vi har åpenbart deg skriften med sannheten, så tjen Gud, idet du vier Ham din religion i oppriktighet.","translator":"Einar Berg"},{"aya":"003","id":4061,"locale":"no","sura":"039","text":"Tilhører ikke den oppriktige religion Gud? De som har valgt andre venner enn Ham: «Vi dyrker dem bare for at de skal føre oss nærmere Gud,» – Gud vil felle dom mellom dem i det de er uenige om. Gud leder ikke en utakknemlig løgner.","translator":"Einar Berg"},{"aya":"004","id":4062,"locale":"no","sura":"039","text":"Om Gud ønsket å legge seg til barn, kunne Han ha utvalgt det Han ville, av det Han har skapt. Ære være Ham! Han er Gud, den Ene, den Uovervinnelige.","translator":"Einar Berg"},{"aya":"005","id":4063,"locale":"no","sura":"039","text":"Han har i sannhet skapt himlene og jorden! Han svøper natten over dagen, og dagen over natten. De begge går med en fastsatt tid. Er ikke Han den Mektige, den Ettergivende?","translator":"Einar Berg"},{"aya":"006","id":4064,"locale":"no","sura":"039","text":"Han har skapt dere fra ett individ. Av dette laget Han dets make. Og Han har sendt dere åtte husdyr i par. Han skaper dere i deres mødres liv, skapelse etter skapelse i trefoldig mørke. Dette er Gud, deres Herre! Ham tilhører herredømmet. Det er ingen gud utenom Ham. Hvordan kan dere la dere føres bort?","translator":"Einar Berg"},{"aya":"007","id":4065,"locale":"no","sura":"039","text":"Om dere er utakknemlige, så er Gud uavhengig av dere. Men Han godtar ikke utakknemlighet hos Sine tjenere. Om dere viser takknemlighet, gir Han dere anerkjennelse for dette. Ingen kan bære en annens byrde! Så går deres hjemferd til Herren, og Han vil fortelle dere hva dere bedrev. Han kjenner det som bor i hjertene.","translator":"Einar Berg"}],"metadata":{"itemsPerPage":7,"pages":11,"nextPage":"/no/s039-2.json"}}