{"results":[{"aya":"078","id":3330,"locale":"no","sura":"028","text":"Han svarte: «Jeg har fått det kun for min kunnskaps skyld.» Visste han da ikke at Gud har tilintetgjort før hans tid generasjoner, som hadde større makt enn ham, og større rikdommer? Synderne blir ikke spurt om sine synder.","translator":"Einar Berg"},{"aya":"079","id":3331,"locale":"no","sura":"028","text":"Så trådte han ut til sitt folk i sin pryd. De som begjærte jordelivet, sa: «Hadde vi bare hatt like meget som Kora har fått. Han har sannelig stort hell med seg.»","translator":"Einar Berg"},{"aya":"080","id":3332,"locale":"no","sura":"028","text":"Men de som hadde fått visdom, sa: «Ve dere! Guds lønn er bedre for den som tror og handler rett! Men bare de standhaftige mottar den.»","translator":"Einar Berg"},{"aya":"081","id":3333,"locale":"no","sura":"028","text":"Så lot Vi jorden sluke ham og hans bolig, og han hadde ingen folk som hjalp ham istedenfor Gud, og han fant ikke hjelp.","translator":"Einar Berg"},{"aya":"082","id":3334,"locale":"no","sura":"028","text":"Om morgenen sa de som hadde ønsket å være i hans sted i går: «Å, det ser ut som om Gud strør ut eller begrenser Sine gaver til hvem Han vil av sine tjenere! Om Gud ikke hadde vist oss godhet, hadde Han også latt oss oppsluke. Det ser ut som det ikke går de vantro godt.»","translator":"Einar Berg"},{"aya":"083","id":3335,"locale":"no","sura":"028","text":"Det evige hjem! Vi gir det til dem som ikke står etter storhet på jorden, eller ufred. Det gode resultat er for de gudfryktige.","translator":"Einar Berg"},{"aya":"084","id":3336,"locale":"no","sura":"028","text":"Den som kommer med en god gjerning, skal ha det som bedre er. Den som kommer med en ond gjerning, vel, de som handler ondt, belønnes bare for det de har gjort.","translator":"Einar Berg"}],"metadata":{"itemsPerPage":7,"pages":13,"previousPage":"/no/s028-11.json","nextPage":"/no/s028-13.json"}}