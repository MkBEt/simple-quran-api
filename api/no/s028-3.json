{"results":[{"aya":"015","id":3267,"locale":"no","sura":"028","text":"Og han gikk inn i byen på en tid da innbyggerne ikke merket noe, og fant der to menn som sloss, en var av hans gruppe, og den annen av hans fiender. Den som var av hans gruppe, ropte på ham om hjelp mot den annen, som var av hans fiender. Og Moses gav ham et slag og gjorde det av med ham. Da sa han: «Dette er Satans verk! Han er en åpenbar fiende og villeder.»","translator":"Einar Berg"},{"aya":"016","id":3268,"locale":"no","sura":"028","text":"Han fortsatte: «Herre, jeg har gjort en urett som rammer meg selv. Tilgi meg!» Og Han tilgav ham, for Han er den Ettergivende, den Nåderike.","translator":"Einar Berg"},{"aya":"017","id":3269,"locale":"no","sura":"028","text":"Så sa han: «Herre, for den godhet Du har vist meg, vil jeg aldri være hjelper for syndere.»","translator":"Einar Berg"},{"aya":"018","id":3270,"locale":"no","sura":"028","text":"Neste morgen var han i byen, engstelig og på vakt, men plutselig, der var mannen som i går hadde bedt om hjelp, og han anropte ham, men Moses svarte ham: «Du er visselig på ville veier.»","translator":"Einar Berg"},{"aya":"019","id":3271,"locale":"no","sura":"028","text":"Og da han ville gå løs på den som var deres begges fiende, sa denne: «Moses, vil du slå meg i hjel, slik som du tok et liv i går? Du vil bare være en voldsmann i landet, du vil ikke være en som skaper fred og orden.»","translator":"Einar Berg"},{"aya":"020","id":3272,"locale":"no","sura":"028","text":"Da kom en mann løpende fra den andre enden av byen og sa: «Moses, rådsmennene legger opp råd mot deg for å drepe deg, så dra bort! Jeg gir deg et godt råd.»","translator":"Einar Berg"},{"aya":"021","id":3273,"locale":"no","sura":"028","text":"Så drog han bort, engstelig og på vakt. Han sa: «Herre, frels meg fra dette urettferdige folk.»","translator":"Einar Berg"}],"metadata":{"itemsPerPage":7,"pages":13,"previousPage":"/no/s028-2.json","nextPage":"/no/s028-4.json"}}