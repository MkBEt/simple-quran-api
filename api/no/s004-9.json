{"results":[{"aya":"057","id":550,"locale":"no","sura":"004","text":"Men de som tror og lever rettskaffent, vil Vi føre inn i paradisets haver, hvor bekker sildrer. Her skal de alltid være og bli. Her venter dem rene hustruer, og Vi vil lede dem til en skyggefull skygge.","translator":"Einar Berg"},{"aya":"058","id":551,"locale":"no","sura":"004","text":"Gud påbyr at dere leverer tilbake betrodd gods til eiermannen, og at dere dømmer rettferdig når dere sitter til doms. Utmerket er det som Gud formaner dere til. Gud hører, ser.","translator":"Einar Berg"},{"aya":"059","id":552,"locale":"no","sura":"004","text":"Dere som tror, vis lydighet mot Gud, mot Sendebudet, og mot dem som har autoritet blant dere. Hvis dere strides om noe, så bring det frem for Gud og Sendebudet, såfremt dere tror på Gud og dommens dag. Dette er det rette og den beste løsning.","translator":"Einar Berg"},{"aya":"060","id":553,"locale":"no","sura":"004","text":"Du kjenner vel til dem som hevder at de tror, på det som er åpenbart for deg, og før din tid? Men de ønsker å gå til avgudene med sine tvister, selv om de er pålagt å forkaste dem! Satan ønsker å villede dem langt på villspor.","translator":"Einar Berg"},{"aya":"061","id":554,"locale":"no","sura":"004","text":"Sier man til dem: «Kom til det Gud har åpenbart! Kom til Sendebudet!» Da ser du hyklerne holde seg og andre borte fra deg så godt de kan.","translator":"Einar Berg"},{"aya":"062","id":555,"locale":"no","sura":"004","text":"Men hvordan er det hvis en prøvelse rammer dem på grunn av det de selv har stelt i stand? Da kommer de til deg og sverger ved Gud: «Vi ville jo bare godt og forsoning!»","translator":"Einar Berg"},{"aya":"063","id":556,"locale":"no","sura":"004","text":"For disse vet Gud hva som bor i deres hjerter. Ta avstand fra dem, forman dem, og tal inntrengende til dem om deres holdning!","translator":"Einar Berg"}],"metadata":{"itemsPerPage":7,"pages":26,"previousPage":"/no/s004-8.json","nextPage":"/no/s004-10.json"}}