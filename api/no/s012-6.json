{"results":[{"aya":"036","id":1632,"locale":"no","sura":"012","text":"Sammen med ham kom to unge menn i fengselet. En av dem sa: «Jeg drømte at jeg presset vindruer,» og den andre sa: «Jeg drømte at jeg bar brød på hodet som fuglene spiste av. Fortell oss hva det betyr. Vi ser at du er en snill mann.»","translator":"Einar Berg"},{"aya":"037","id":1633,"locale":"no","sura":"012","text":"Han svarte: «Før dere får et måltid mat å spise, skal jeg ha fortalt dere betydningen, før dette skjer. Dette er av det som Herren har lært meg. Jeg har forlatt deres religion som ikke tror på Gud, og som fornekter det hinsidige.","translator":"Einar Berg"},{"aya":"038","id":1634,"locale":"no","sura":"012","text":"Jeg følger mine fedres tro. Abrahams, Isaks og Jakobs. Vi er ikke slik at vi gir Gud medguder. Dette er en Guds velgjerning mot oss og mot menneskeheten, men folk flest viser ikke takknemlighet.","translator":"Einar Berg"},{"aya":"039","id":1635,"locale":"no","sura":"012","text":"Hør, mine fengselsfeller, er flere adskilte guder mer verdt enn Gud, den Ene, den Allmektige?","translator":"Einar Berg"},{"aya":"040","id":1636,"locale":"no","sura":"012","text":"Det dere tilber utenom Ham er bare navn, som dere og deres fedre har oppfunnet. Gud har ikke gitt noen autorisasjon for dem. Avgjørelsen tilligger Gud alene. Han har bestemt at dere skal tilbe Ham alene. Dette er religionen som står fast. Men folk flest vet ikke.","translator":"Einar Berg"},{"aya":"041","id":1637,"locale":"no","sura":"012","text":"Mine fengselsfeller, hva angår den ene av dere, så skal han få skjenke vin for sin herre. Men hva den annen angår, så skal han bli korsfestet, og fuglene vil spise av hans hode. Den saken dere ber om beskjed om er avgjort.»","translator":"Einar Berg"},{"aya":"042","id":1638,"locale":"no","sura":"012","text":"Og han sa til den av de to som han mente skulle berge seg: «Nevn meg for din herre.» Men Satan fikk ham til å glemme å påminne sin herre, så han forble i fengselet i årevis.","translator":"Einar Berg"}],"metadata":{"itemsPerPage":7,"pages":16,"previousPage":"/no/s012-5.json","nextPage":"/no/s012-7.json"}}