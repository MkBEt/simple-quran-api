{"results":[{"aya":"001","id":1236,"locale":"no","sura":"009","text":"Gud og Hans sendebud sier seg fri fra inngåtte paktsavtaler med avgudsdyrkerne.","translator":"Einar Berg"},{"aya":"002","id":1237,"locale":"no","sura":"009","text":"«Dra fritt omkring i landet i fire måneder, men vit at dere ikke kan forpurre Guds vilje, og at Gud vil gjøre de vantro til skamme.»","translator":"Einar Berg"},{"aya":"003","id":1238,"locale":"no","sura":"009","text":"Dette er en erklæring fra Gud og Hans sendebud til folket på den store valfartens dag: «Gud sier seg fri fra avgudsdyrkerne, likeledes Hans sendebud! Hvis dere omvender dere, så er det det beste for dere. Hvis dere vender dere bort, så vit at dere ikke kan forpurre Guds vilje.» Still de vantro i utsikt en smertelig straff!","translator":"Einar Berg"},{"aya":"004","id":1239,"locale":"no","sura":"009","text":"Dog unntatt de av avgudsdyrkerne som dere har gjort avtale med, og som ikke har forbrutt seg på noen måte, eller ytet andre hjelp mot dere. Overhold avtalen overfor dem til fristen er ute. Gud holder av de gudfryktige.","translator":"Einar Berg"},{"aya":"005","id":1240,"locale":"no","sura":"009","text":"Men når de fredlyste måneder er til ende, så drep avgudsdyrkerne hvor dere finner dem, pågrip dem, beleir dem, legg bakhold for dem overalt! Men hvis de omvender seg, forretter bønnen og betaler det rituelle bidrag, så la dem dra sin vei. Gud er tilgivende, nåderik.","translator":"Einar Berg"},{"aya":"006","id":1241,"locale":"no","sura":"009","text":"Hvis noen av avgudsdyrkerne ber deg om beskyttelse, så gi ham det, så han kan få høre Guds ord. Før ham så et sted hvor han har sikkerhet. Dette fordi de er folk som intet vet.","translator":"Einar Berg"},{"aya":"007","id":1242,"locale":"no","sura":"009","text":"Hvordan skulle vel en paktsavtale bestå mellom avgudsdyrkerne og Gud og Hans sendebud, unntatt dem dere sluttet pakt med ved den hellige moské? Så lenge de er redelige mot dere, så vær redelige mot dem. Gud holder av de gudfryktige.","translator":"Einar Berg"}],"metadata":{"itemsPerPage":7,"pages":19,"nextPage":"/no/s009-2.json"}}