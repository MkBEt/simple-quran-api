{"results":[{"aya":"197","id":204,"locale":"no","sura":"002","text":"Pilegrimsreisen skal foregå i bestemte måneder. Den som i disse beslutter å foreta pilegrimsreisen, må avstå fra omgang med kvinner, ugudelig adferd og krangel. Hva dere gjør av godt, kjenner Gud til. Sørg for reiseutrustning. Den beste utrustning er gudsfrykt. Frykt Meg, dere som har hjertets forstand.","translator":"Einar Berg"},{"aya":"198","id":205,"locale":"no","sura":"002","text":"Det er ingen synd om dere under pilegrimsreisen søker Herrens gaver ved handel. Når dere strømmer videre fra Arafat, så påkall Gud ved det hellige veimerket. Påkall Ham så som Han ledet dere, skjønt dere tidligere fór vill.","translator":"Einar Berg"},{"aya":"199","id":206,"locale":"no","sura":"002","text":"Strøm videre fra det sted folk strømmer fra, og be om Guds tilgivelse. Gud er tilgivende, nåderik.","translator":"Einar Berg"},{"aya":"200","id":207,"locale":"no","sura":"002","text":"Og når dere har fullført seremoniene, så kom Gud i hu, som dere kom deres fedre i hu, eller med større inderlighet. Det er noen som sier: «Herre, gi oss dine gaver i denne verden.» Men han får ingen andel i den hinsidige.","translator":"Einar Berg"},{"aya":"201","id":208,"locale":"no","sura":"002","text":"Det er andre som sier: «Vår Herre, gi oss gode gaver i denne verden og godt i det hinsidige, og bevar oss for Ildens straff.»","translator":"Einar Berg"},{"aya":"202","id":209,"locale":"no","sura":"002","text":"Disse vil få sitt av det de har fortjent. Og Gud er rask i avregningen.","translator":"Einar Berg"},{"aya":"203","id":210,"locale":"no","sura":"002","text":"Påkall Gud i et visst antall dager. Hvis noen må bryte opp etter to dager, så pådrar han seg ingen skyld, og heller ikke den som trekker ut tiden, såfremt han frykter Gud. Frykt Gud og vit at hos Ham vil dere bli samlet.","translator":"Einar Berg"}],"metadata":{"itemsPerPage":7,"pages":41,"previousPage":"/no/s002-28.json","nextPage":"/no/s002-30.json"}}