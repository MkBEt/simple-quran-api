{"results":[{"aya":"092","id":881,"locale":"no","sura":"006","text":"Dette er en velsignet skrift som Vi har åpenbart, som stadfester det som alt foreligger, så du må advare Mekka og dens omgivelser. De som tror på det hinsidige liv, tror på den, og de passer på sine bønner.","translator":"Einar Berg"},{"aya":"093","id":882,"locale":"no","sura":"006","text":"Hvem begår vel større urett enn den som oppdikter løgn om Gud, eller sier: «Jeg har mottatt en åpenbaring,» når intet er åpenbart for ham, eller som sier: «Jeg skal ’åpenbare’ noe like bra som det Gud har åpenbart.» Om du kunne se de urettferdige i dødsangsten, når englene rekker frem sine hender: «Gi fra dere deres sjeler! I dag vil dere bli belønnet med en ydmykelsens straff, for det dere sa om Gud som ikke er sant, og for å ha vendt dere bort fra Hans ord i hovmod.»","translator":"Einar Berg"},{"aya":"094","id":883,"locale":"no","sura":"006","text":"«Nå er dere kommet til Oss, som enkeltindivider, slik Vi skapte dere første gang, og alt Vi overlot dere på jorden, har dere latt bak dere. Vi ser ikke sammen med dere dem som skulle ordne deres saker, som dere hevdet var Guds medeiere i dere. Båndene mellom dere er nå brutt, det dere snakket om er nå borte.»","translator":"Einar Berg"},{"aya":"095","id":884,"locale":"no","sura":"006","text":"Det er Gud som lar kornet og kjernen gro. Han frembringer det levende av det døde. Og Han frembringer det døde av det levende. Dette er Gud! Hvordan kan dere være så forvrengte!","translator":"Einar Berg"},{"aya":"096","id":885,"locale":"no","sura":"006","text":"Det er Han som lar morgenen gry, og som har bestemt natten til hvile, solen og månen til tidsberegning. Dette er anordningen til den Mektige, den Allvitende.","translator":"Einar Berg"},{"aya":"097","id":886,"locale":"no","sura":"006","text":"Han er det som har satt stjernene der, for at dere skal finne vei i mørket på land og hav. Nå har Vi forklart jærtegnene for folk som har kunnskap!","translator":"Einar Berg"},{"aya":"098","id":887,"locale":"no","sura":"006","text":"Han er det som har frembrakt dere av et eneste vesen, og så gjennom far og mor (oppholdsplass og beholder). Nå har Vi forklart Vårt ord for folk som begriper.","translator":"Einar Berg"}],"metadata":{"itemsPerPage":7,"pages":24,"previousPage":"/no/s006-13.json","nextPage":"/no/s006-15.json"}}