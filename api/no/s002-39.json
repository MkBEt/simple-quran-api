{"results":[{"aya":"267","id":274,"locale":"no","sura":"002","text":"Dere som tror, gi gaver av de goder dere har ervervet, og av det Vi har frembrakt for dere av jorden. Søk ikke ut det dårligste av det for gaver, noe dere selv ikke ville ta imot uten å lukke øynene. Gud er selvtilstrekkelig, høylovet.","translator":"Einar Berg"},{"aya":"268","id":275,"locale":"no","sura":"002","text":"Satan truer dere med fattigdom og påbyr skjendighet. Gud lover Sin tilgivelse, og Sin yndest. Gud er storslagen, allvitende.","translator":"Einar Berg"},{"aya":"269","id":276,"locale":"no","sura":"002","text":"Han gir visdom til hvem Han vil. Den som gis visdom, har fått et stort gode. Dog, ingen tenker over det, unntatt de som har hjertets forstand.","translator":"Einar Berg"},{"aya":"270","id":277,"locale":"no","sura":"002","text":"Alt dere gir bort eller lover bort, Gud vet det. De urettferdige har ingen hjelpere.","translator":"Einar Berg"},{"aya":"271","id":278,"locale":"no","sura":"002","text":"Om dere gir almisser åpent, er det vel og bra. Men om dere gir dem til de fattige i det skjulte, er det enda bedre, og det utvisker noen av deres misgjerninger. Gud er vel underrettet om hva dere gjør.","translator":"Einar Berg"},{"aya":"272","id":279,"locale":"no","sura":"002","text":"Det påligger ikke deg å lede dem, men Gud leder dem Han vil. Om dere gir bort gaver, så er det til deres eget beste, så fremt dere gir bort for å vinne velbehag for Guds åsyn. Og hva dere gir bort, får dere fullt ut igjen. Det blir ikke gjort urett mot dere.","translator":"Einar Berg"},{"aya":"273","id":280,"locale":"no","sura":"002","text":"Dette kommer de trengende til gode, dem som har mistet sin bevegelsesfrihet for Guds sak, og ikke kan dra rundt i landet og handle. Den uvitende tror de står seg godt på grunn av deres tilbakeholdenhet. Du vil kjenne dem på det som utmerker dem, de er ikke påtrengende tiggere. Og det du gir av verdier, se Gud er vitende om det.","translator":"Einar Berg"}],"metadata":{"itemsPerPage":7,"pages":41,"previousPage":"/no/s002-38.json","nextPage":"/no/s002-40.json"}}