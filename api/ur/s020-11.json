{"results":[{"aya":"071","id":2419,"locale":"ur","sura":"020","text":"(فرعون) بولا کہ پیشتر اس کے میں تمہیں اجازت دوں تم اس پر ایمان لے آئے۔ بےشک وہ تمہارا بڑا (یعنی استاد) ہے جس نے تم کو جادو سکھایا ہے۔ سو میں تمہارے ہاتھ اور پاؤں (جانب) خلاف سے کٹوا دوں گا اور کھجور کے تنوں پر سولی چڑھوا دوں گا (اس وقت) تم کو معلوم ہوگا کہ ہم میں سے کس کا عذاب زیادہ سخت اور دیر تک رہنے والا ہے","translator":"Fateh Muhammad Jalandhry"},{"aya":"072","id":2420,"locale":"ur","sura":"020","text":"انہوں نے کہا جو دلائل ہمارے پاس آگئے ہیں ان پر اور جس نے ہم کو پیدا ہے اس پر ہم آپ کو ہرگز ترجیح نہیں دیں گے تو آپ کو جو حکم دینا ہو دے دیجیئے۔ اور آپ (جو) حکم دے سکتے ہیں وہ صرف اسی دنیا کی زندگی میں (دے سکتے ہیں)","translator":"Fateh Muhammad Jalandhry"},{"aya":"073","id":2421,"locale":"ur","sura":"020","text":"ہم اپنے پروردگار پر ایمان لے آئے تاکہ وہ ہمارے گناہوں کو معاف کرے اور (اسے بھی) جو آپ نے ہم سے زبردستی جادو کرایا۔ اور خدا بہتر اور باقی رہنے والا ہے","translator":"Fateh Muhammad Jalandhry"},{"aya":"074","id":2422,"locale":"ur","sura":"020","text":"جو شخص اپنے پروردگار کے پاس گنہگار ہو کر آئے گا تو اس کے لئے جہنم ہے۔ جس میں نہ مرے گا نہ جیئے گا","translator":"Fateh Muhammad Jalandhry"},{"aya":"075","id":2423,"locale":"ur","sura":"020","text":"اور جو اس کے روبرو ایماندار ہو کر آئے گا اور عمل بھی نیک کئے ہوں گے تو ایسے لوگوں کے لئے اونچے اونچے درجے ہیں","translator":"Fateh Muhammad Jalandhry"},{"aya":"076","id":2424,"locale":"ur","sura":"020","text":"(یعنی) ہمیشہ رہنے کے باغ جن کے نیچے نہریں بہہ رہی ہیں۔ ہمیشہ ان میں رہیں گے۔ اور یہ اس شخص کا بدلہ ہے جو پاک ہوا","translator":"Fateh Muhammad Jalandhry"},{"aya":"077","id":2425,"locale":"ur","sura":"020","text":"اور ہم نے موسیٰ کی طرف وحی بھیجی کہ ہمارے بندوں کو راتوں رات نکال لے جاؤ پھر ان کے لئے دریا میں (لاٹھی مار کر) خشک رستہ بنا دو پھر تم کو نہ تو (فرعون کے) آپکڑنے کا خوف ہوگا اور نہ (غرق ہونے کا) ڈر","translator":"Fateh Muhammad Jalandhry"}],"metadata":{"itemsPerPage":7,"pages":20,"previousPage":"/ur/s020-10.json","nextPage":"/ur/s020-12.json"}}