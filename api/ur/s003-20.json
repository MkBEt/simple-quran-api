{"results":[{"aya":"134","id":427,"locale":"ur","sura":"003","text":"جو آسودگی اور تنگی میں (اپنا مال خدا کی راہ میں) خرچ کرتےہیں اور غصے کو روکتے اور لوگوں کے قصور معاف کرتے ہیں اور خدا نیکو کاروں کو دوست رکھتا ہے","translator":"Fateh Muhammad Jalandhry"},{"aya":"135","id":428,"locale":"ur","sura":"003","text":"اور وہ کہ جب کوئی کھلا گناہ یا اپنے حق میں کوئی اور برائی کر بیٹھتے ہیں تو خدا کو یاد کرتے اور اپنے گناہوں کی بخشش مانگتے ہیں اور خدا کے سوا گناہ بخش بھی کون سکتا ہے؟ اور جان بوجھ کر اپنے افعال پر اڑے نہیں رہتے","translator":"Fateh Muhammad Jalandhry"},{"aya":"136","id":429,"locale":"ur","sura":"003","text":"ایسے ہی لوگوں کا صلہ پروردگار کی طرف سے بخشش اور باغ ہیں جن کے نیچے نہریں بہہ رہی ہیں (اور) وہ ان میں ہمیشہ بستے رہیں گے اور (اچھے) کام کرنے والوں کا بدلہ بہت اچھا ہے","translator":"Fateh Muhammad Jalandhry"},{"aya":"137","id":430,"locale":"ur","sura":"003","text":"تم لوگوں سے پہلے بھی بہت سے واقعات گزر چکے ہیں تو تم زمین کی سیر کرکے دیکھ لو کہ جھٹلانے والوں کا کیسا انجام ہوا","translator":"Fateh Muhammad Jalandhry"},{"aya":"138","id":431,"locale":"ur","sura":"003","text":"یہ (قرآن) لوگوں کے لیے بیان صریح اور اہلِ تقویٰ کے لیے ہدایت اور نصیحت ہے","translator":"Fateh Muhammad Jalandhry"},{"aya":"139","id":432,"locale":"ur","sura":"003","text":"اور (دیکھو) بے دل نہ ہونا اور نہ کسی طرح کا غم کرنا اگر تم مومن (صادق) ہو تو تم ہی غالب رہو گے","translator":"Fateh Muhammad Jalandhry"},{"aya":"140","id":433,"locale":"ur","sura":"003","text":"اگر تمہیں زخم (شکست) لگا ہے تو ان لوگوں کو بھی ایسا زخم لگ چکا ہے اور یہ دن ہیں کہ ہم ان کو لوگوں میں بدلتے رہتے ہیں اور اس سے یہ بھی مقصود تھا کہ خدا ایمان والوں کو متمیز کر دے اور تم میں سے گواہ بنائے اور خدا بےانصافوں کو پسند نہیں کرتا","translator":"Fateh Muhammad Jalandhry"}],"metadata":{"itemsPerPage":7,"pages":29,"previousPage":"/ur/s003-19.json","nextPage":"/ur/s003-21.json"}}