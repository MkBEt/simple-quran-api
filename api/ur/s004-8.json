{"results":[{"aya":"050","id":543,"locale":"ur","sura":"004","text":"دیکھو یہ خدا پر کیسا جھوٹ (طوفان) باندھتے ہیں اور یہی گناہ صریح کافی ہے","translator":"Fateh Muhammad Jalandhry"},{"aya":"051","id":544,"locale":"ur","sura":"004","text":"بھلا تم نے ان لوگوں کو نہیں دیکھا جن کو کتاب سے حصہ دیا گیا ہے کہ بتوں اور شیطان کو مانتے ہیں اور کفار کے بارے میں کہتے ہیں کہ یہ لوگ مومنوں کی نسبت سیدھے رستے پر ہیں","translator":"Fateh Muhammad Jalandhry"},{"aya":"052","id":545,"locale":"ur","sura":"004","text":"یہی لوگ ہیں جن پر خدا نے لعنت کی ہے اور جس پر خدا لعنت کرے تو تم اس کا کسی کو مددگار نہ پاؤ گے","translator":"Fateh Muhammad Jalandhry"},{"aya":"053","id":546,"locale":"ur","sura":"004","text":"کیا ان کے پاس بادشاہی کا کچھ حصہ ہے تو لوگوں کو تل برابر بھی نہ دیں گے","translator":"Fateh Muhammad Jalandhry"},{"aya":"054","id":547,"locale":"ur","sura":"004","text":"یا جو خدا نے لوگوں کو اپنے فضل سے دے رکھا ہے اس کا حسد کرتے ہیں تو ہم نے خاندان ابراہیم ؑ کو کتاب اور دانائی عطا فرمائی تھی اور سلطنت عظیم بھی بخشی تھی","translator":"Fateh Muhammad Jalandhry"},{"aya":"055","id":548,"locale":"ur","sura":"004","text":"پھر لوگوں میں سے کسی نے تو اس کتاب کو مانا اور کوئی اس سے رکا (اور ہٹا) رہا تو نہ ماننے والوں (کے جلانے) کو دوزخ کی جلتی ہوئی آگ کافی ہے","translator":"Fateh Muhammad Jalandhry"},{"aya":"056","id":549,"locale":"ur","sura":"004","text":"جن لوگوں نے ہماری آیتوں سے کفر کیا ان کو ہم عنقریب آگ میں داخل کریں گے جب ان کی کھالیں گل (اور جل) جائیں گی تو ہم اور کھالیں بدل دیں گے تاکہ (ہمیشہ) عذاب (کا مزہ چکھتے) رہیں بےشک خدا غالب حکمت والا ہے","translator":"Fateh Muhammad Jalandhry"}],"metadata":{"itemsPerPage":7,"pages":26,"previousPage":"/ur/s004-7.json","nextPage":"/ur/s004-9.json"}}