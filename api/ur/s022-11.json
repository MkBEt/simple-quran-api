{"results":[{"aya":"071","id":2666,"locale":"ur","sura":"022","text":"اور (یہ لوگ) خدا کے سوا ایسی چیزوں کی عبادت کرتے ہیں جن کی اس نے کوئی سند نازل نہیں فرمائی اور نہ ان کے پاس اس کی کوئی دلیل ہے۔ اور ظالموں کا کوئی بھی مددگار نہیں ہوگا","translator":"Fateh Muhammad Jalandhry"},{"aya":"072","id":2667,"locale":"ur","sura":"022","text":"اور جب ان کو ہماری آیتیں پڑھ کر سنائی جاتی تو (ان کی شکل بگڑ جاتی ہے اور) تم ان کے چہروں میں صاف طور پر ناخوشی (کے آثار) دیکھتے ہو۔ قریب ہوتے ہیں کہ جو لوگ ان کو ہماری آیتیں پڑھ کر سناتے ہیں ان پر حملہ کردیں۔ کہہ دو کہ میں تم کو اس سے بھی بری چیز بتاؤں؟ وہ دوزخ کی آگ ہے۔ جس کا خدا نے کافروں سے وعدہ کیا ہے۔ اور وہ برا ٹھکانا ہے","translator":"Fateh Muhammad Jalandhry"},{"aya":"073","id":2668,"locale":"ur","sura":"022","text":"لوگو! ایک مثال بیان کی جاتی ہے اسے غور سے سنو۔ کہ جن لوگوں کو تم خدا کے سوا پکارتے ہو وہ ایک مکھی بھی نہیں بنا سکتے اگرچہ اس کے لئے سب مجتمع ہوجائیں۔ اور اگر ان سے مکھی کوئی چیز لے جائے تو اسے اس سے چھڑا نہیں سکتے۔ طالب اور مطلوب (یعنی عابد اور معبود دونوں) گئے گزرے ہیں","translator":"Fateh Muhammad Jalandhry"},{"aya":"074","id":2669,"locale":"ur","sura":"022","text":"ان لوگوں نے خدا کی قدر جیسی کرنی چاہیئے تھی نہیں کی۔ کچھ شک نہیں کہ خدا زبردست اور غالب ہے","translator":"Fateh Muhammad Jalandhry"},{"aya":"075","id":2670,"locale":"ur","sura":"022","text":"خدا فرشتوں میں سے پیغام پہنچانے والے منتخب کرلیتا ہے اور انسانوں میں سے بھی۔ بےشک خدا سننے والا (اور) دیکھنے والا ہے","translator":"Fateh Muhammad Jalandhry"},{"aya":"076","id":2671,"locale":"ur","sura":"022","text":"جو ان کے آگے ہے اور جن ان کے پیچھے ہے وہ اس سے واقف ہے۔ اور سب کاموں کا رجوع خدا ہی کی طرف ہے","translator":"Fateh Muhammad Jalandhry"},{"aya":"077","id":2672,"locale":"ur","sura":"022","text":"مومنو! رکوع کرتے اور سجدے کرتے اور اپنے پروردگار کی عبادت کرتے رہو اور نیک کام کرو تاکہ فلاح پاؤ","translator":"Fateh Muhammad Jalandhry"}],"metadata":{"itemsPerPage":7,"pages":12,"previousPage":"/ur/s022-10.json","nextPage":"/ur/s022-12.json"}}