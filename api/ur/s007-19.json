{"results":[{"aya":"127","id":1081,"locale":"ur","sura":"007","text":"اور قومِ فرعون میں جو سردار تھے کہنے لگے کہ کیا آپ موسیٰ اور اس کی قوم کو چھوڑ دیجیے گا کہ ملک میں خرابی کریں اور آپ سے اور آپ کے معبودوں سے دست کش ہوجائیں۔ وہ بولے کہ ہم ان کے لڑکوں کو قتل کرڈالیں گے اور لڑکیوں کو زندہ رہنے دیں گے اور بےشک ہم ان پر غالب ہیں","translator":"Fateh Muhammad Jalandhry"},{"aya":"128","id":1082,"locale":"ur","sura":"007","text":"موسیٰ نے اپنی قوم سے کہا کہ خدا سے مدد مانگو اور ثابت قدم رہو۔ زمین تو خدا کی ہے۔ وہ اپنے بندوں میں سے جسے چاہتا ہے اس کا مالک بناتا ہے۔ اور آخر بھلا تو ڈرنے والوں کا ہے","translator":"Fateh Muhammad Jalandhry"},{"aya":"129","id":1083,"locale":"ur","sura":"007","text":"وہ بولے کہ تمہارے آنے سے پہلے بھی ہم کو اذیتیں پہنچتی رہیں اور آنے کے بعد بھی۔ موسیٰ نے کہا کہ قریب ہے کہ تمہارا پروردگار تمہارے دشمن کو ہلاک کردے اور اس کی جگہ تمہیں زمین میں خلیفہ بنائے پھر دیکھے کہ تم کیسے عمل کرتے ہو","translator":"Fateh Muhammad Jalandhry"},{"aya":"130","id":1084,"locale":"ur","sura":"007","text":"اور ہم نے فرعونیوں کو قحطوں اور میووں کے نقصان میں پکڑا تاکہ نصیحت حاصل کریں","translator":"Fateh Muhammad Jalandhry"},{"aya":"131","id":1085,"locale":"ur","sura":"007","text":"تو جب ان کو آسائش حاصل ہوتی تو کہتے کہ ہم اس کے مستحق ہیں۔ اور اگر سختی پہنچتی تو موسیٰ اور ان کے رفیقوں کی بدشگونی بتاتے۔ دیکھو ان کی بدشگونی خدا کے ہاں مقرر ہے لیکن ان میں اکثر نہیں جانتے","translator":"Fateh Muhammad Jalandhry"},{"aya":"132","id":1086,"locale":"ur","sura":"007","text":"اور کہنے لگے کہ تم ہمارے پاس (خواہ) کوئی ہی نشانی لاؤ تاکہ اس سے ہم پر جادو کرو۔ مگر ہم تم پر ایمان لانے والے نہیں ہیں","translator":"Fateh Muhammad Jalandhry"},{"aya":"133","id":1087,"locale":"ur","sura":"007","text":"تو ہم نے ان پر طوفان اور ٹڈیاں اور جوئیں اور مینڈک اور خون کتنی کھلی ہوئی نشانیاں بھیجیں۔ مگر وہ تکبر ہی کرتے رہے اور وہ لوگ تھے ہی گنہگار","translator":"Fateh Muhammad Jalandhry"}],"metadata":{"itemsPerPage":7,"pages":30,"previousPage":"/ur/s007-18.json","nextPage":"/ur/s007-20.json"}}