{"results":[{"aya":"176","id":1130,"locale":"ur","sura":"007","text":"اور اگر ہم چاہتے تو ان آیتوں سے اس (کے درجے) کو بلند کر دیتے مگر وہ تو پستی کی طرف مائل ہوگیا اور اپنی خواہش کے پیچھے چل پڑا۔ تو اس کی مثال کتے کی سی ہوگئی کہ اگر سختی کرو تو زبان نکالے رہے اور یونہی چھوڑ دو تو بھی زبان نکالے رہے۔ یہی مثال ان لوگوں کی ہے جنہوں نے ہماری آیتوں کو جھٹلایا تو ان سے یہ قصہ بیان کردو۔ تاکہ وہ فکر کریں","translator":"Fateh Muhammad Jalandhry"},{"aya":"177","id":1131,"locale":"ur","sura":"007","text":"جن لوگوں نے ہماری آیتوں کی تکذیب کی ان کی مثال بری ہے اور انہوں نے نقصان (کیا تو) اپنا ہی کیا","translator":"Fateh Muhammad Jalandhry"},{"aya":"178","id":1132,"locale":"ur","sura":"007","text":"جس کو خدا ہدایت دے وہی راہ یاب ہے اور جس کو گمراہ کرے تو ایسے ہی لوگ نقصان اٹھانے والے ہیں","translator":"Fateh Muhammad Jalandhry"},{"aya":"179","id":1133,"locale":"ur","sura":"007","text":"اور ہم نے بہت سے جن اور انسان دوزخ کے لیے پیدا کیے ہیں۔ ان کے دل ہیں لیکن ان سے سمجھتے نہیں اور ان کی آنکھیں ہیں مگر ان سے دیکھتے نہیں اور ان کے کان ہیں پر ان سے سنتے نہیں۔ یہ لوگ بالکل چارپایوں کی طرح ہیں بلکہ ان سے بھی بھٹکے ہوئے۔ یہی وہ ہیں جو غفلت میں پڑے ہوئے ہیں","translator":"Fateh Muhammad Jalandhry"},{"aya":"180","id":1134,"locale":"ur","sura":"007","text":"اور خدا کے سب نام اچھے ہی اچھے ہیں۔ تو اس کو اس کے ناموں سے پکارا کرو اور جو لوگ اس کے ناموں میں کجی اختیار کرتے ہیں ان کو چھوڑ دو۔ وہ جو کچھ کر رہے ہیں عنقریب اس کی سزا پائیں گے","translator":"Fateh Muhammad Jalandhry"},{"aya":"181","id":1135,"locale":"ur","sura":"007","text":"اور ہماری مخلوقات میں سے ایک وہ لوگ ہیں جو حق کا رستہ بتاتے ہیں اور اسی کے ساتھ انصاف کرتے ہیں","translator":"Fateh Muhammad Jalandhry"},{"aya":"182","id":1136,"locale":"ur","sura":"007","text":"اور جن لوگوں نے ہماری آیتوں کو جھٹلایا ان کو بتدریج اس طریق سے پکڑیں گے کہ ان کو معلوم ہی نہ ہوگا","translator":"Fateh Muhammad Jalandhry"}],"metadata":{"itemsPerPage":7,"pages":30,"previousPage":"/ur/s007-25.json","nextPage":"/ur/s007-27.json"}}