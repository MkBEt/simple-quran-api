{"results":[{"aya":"078","id":1032,"locale":"ur","sura":"007","text":"تو ان کو بھونچال نے آ پکڑا اور وہ اپنے گھروں میں اوندھے پڑے رہ گئے","translator":"Fateh Muhammad Jalandhry"},{"aya":"079","id":1033,"locale":"ur","sura":"007","text":"پھر صالح ان سے (ناامید ہو کر) پھرے اور کہا کہ میری قوم! میں نے تم کو خدا کا پیغام پہنچا دیا اور تمہاری خیر خواہی کی مگر تم (ایسے ہو کہ) خیر خواہوں کو دوست ہی نہیں رکھتے","translator":"Fateh Muhammad Jalandhry"},{"aya":"080","id":1034,"locale":"ur","sura":"007","text":"اور اسی طرح جب ہم نے لوط کو (پیغمبر بنا کر بھیجا تو) اس وقت انہوں نے اپنی قوم سے کہا کہ تم ایسی بےحیائی کا کام کیوں کرتے ہو کہ تم سے اہل عالم میں سے کسی نے اس طرح کا کام نہیں کیا","translator":"Fateh Muhammad Jalandhry"},{"aya":"081","id":1035,"locale":"ur","sura":"007","text":"یعنی خواہش نفسانی پورا کرنے کے لیے عورتوں کو چھوڑ کر لونڈوں پر گرتے ہو۔ حقیقت یہ ہے کہ تم لوگ حد سے نکل جانے والے ہو","translator":"Fateh Muhammad Jalandhry"},{"aya":"082","id":1036,"locale":"ur","sura":"007","text":"تو ان سے اس کا جواب کچھ نہ بن پڑا اور بولے تو یہ بولے کہ ان لوگوں (یعنی لوط اور اس کے گھر والوں) کو اپنے گاؤں سے نکال دو (کہ) یہ لوگ پاک بننا چاہتے ہیں","translator":"Fateh Muhammad Jalandhry"},{"aya":"083","id":1037,"locale":"ur","sura":"007","text":"تو ہم نے ان کو اور ان کے گھر والوں کو بچا لیا مگر ان کی بی بی (نہ بچی) کہ وہ پیچھے رہنے والوں میں تھی","translator":"Fateh Muhammad Jalandhry"},{"aya":"084","id":1038,"locale":"ur","sura":"007","text":"اور ہم نے ان پر (پتھروں کا) مینھ برسایا۔ سو دیکھ لو کہ گنہگاروں کا کیسا انجام ہوا","translator":"Fateh Muhammad Jalandhry"}],"metadata":{"itemsPerPage":7,"pages":30,"previousPage":"/ur/s007-11.json","nextPage":"/ur/s007-13.json"}}