{"results":[{"aya":"015","id":2610,"locale":"ur","sura":"022","text":"جو شخص یہ گمان کرتا ہے کہ خدا اس کو دنیا اور آخرت میں مدد نہیں دے گا تو اس کو چاہیئے کہ اوپر کی طرف (یعنی اپنے گھر کی چھت میں) ایک رسی باندھے پھر (اس سے اپنا) گلا گھونٹ لے۔ پھر دیکھے کہ آیا یہ تدبیر اس کے غصے کو دور کردیتی ہے","translator":"Fateh Muhammad Jalandhry"},{"aya":"016","id":2611,"locale":"ur","sura":"022","text":"اور اسی طرح ہم نے اس قرآن کو اُتارا ہے (جس کی تمام) باتیں کھلی ہوئی (ہیں) اور یہ (یاد رکھو) کہ خدا جس کو چاہتا ہے ہدایات دیتا ہے","translator":"Fateh Muhammad Jalandhry"},{"aya":"017","id":2612,"locale":"ur","sura":"022","text":"جو لوگ مومن (یعنی مسلمان) ہیں اور جو یہودی ہیں اور ستارہ پرست اور عیسائی اور مجوسی اور مشرک۔ خدا ان (سب) میں قیامت کے دن فیصلہ کردے گا۔ بےشک خدا ہر چیز سے باخبر ہے","translator":"Fateh Muhammad Jalandhry"},{"aya":"018","id":2613,"locale":"ur","sura":"022","text":"کیا تم نے نہیں دیکھا کہ جو (مخلوق) آسمانوں میں ہے اور جو زمین میں ہے اور سورج اور چاند ستارے اور پہاڑ اور درخت اور چار پائے اور بہت سے انسان خدا کو سجدہ کرتے ہیں۔ اور بہت سے ایسے ہیں جن پر عذاب ثابت ہوچکا ہے۔ اور جس شخص کو خدا ذلیل کرے اس کو عزت دینے والا نہیں۔ بےشک خدا جو چاہتا ہے کرتا ہے","translator":"Fateh Muhammad Jalandhry"},{"aya":"019","id":2614,"locale":"ur","sura":"022","text":"یہ دو (فریق) ایک دوسرے کے دشمن اپنے پروردگار (کے بارے) میں جھگڑتے ہیں۔ تو کافر ہیں ان کے لئے آگ کے کپڑے قطع کئے جائیں گے (اور) ان کے سروں پر جلتا ہوا پانی ڈالا جائے گا","translator":"Fateh Muhammad Jalandhry"},{"aya":"020","id":2615,"locale":"ur","sura":"022","text":"اس سے ان کے پیٹ کے اندر کی چیزیں اور کھالیں گل جائیں گی","translator":"Fateh Muhammad Jalandhry"},{"aya":"021","id":2616,"locale":"ur","sura":"022","text":"اور ان (کے مارنے ٹھوکنے) کے لئے لوہے کے ہتھوڑے ہوں گے","translator":"Fateh Muhammad Jalandhry"}],"metadata":{"itemsPerPage":7,"pages":12,"previousPage":"/ur/s022-2.json","nextPage":"/ur/s022-4.json"}}