{"results":[{"aya":"001","id":4613,"locale":"ur","sura":"049","text":"مومنو! (کسی بات کے جواب میں) خدا اور اس کے رسول سے پہلے نہ بول اٹھا کرو اور خدا سے ڈرتے رہو۔ بےشک خدا سنتا جانتا ہے","translator":"Fateh Muhammad Jalandhry"},{"aya":"002","id":4614,"locale":"ur","sura":"049","text":"اے اہل ایمان! اپنی آوازیں پیغمبر کی آواز سے اونچی نہ کرو اور جس طرح آپس میں ایک دوسرے سے زور سے بولتے ہو (اس طرح) ان کے روبرو زور سے نہ بولا کرو (ایسا نہ ہو) کہ تمہارے اعمال ضائع ہوجائیں اور تم کو خبر بھی نہ ہو","translator":"Fateh Muhammad Jalandhry"},{"aya":"003","id":4615,"locale":"ur","sura":"049","text":"جو لوگ پیغمبر خدا کے سامنے دبی آواز سے بولتے ہیں خدا نے ان کے دل تقویٰ کے لئے آزما لئے ہیں۔ ان کے لئے بخشش اور اجر عظیم ہے","translator":"Fateh Muhammad Jalandhry"},{"aya":"004","id":4616,"locale":"ur","sura":"049","text":"جو لوگ تم کو حجروں کے باہر سے آواز دیتے ہیں ان میں اکثر بےعقل ہیں","translator":"Fateh Muhammad Jalandhry"},{"aya":"005","id":4617,"locale":"ur","sura":"049","text":"اور اگر وہ صبر کئے رہتے یہاں تک کہ تم خود نکل کر ان کے پاس آتے تو یہ ان کے لئے بہتر تھا۔ اور خدا تو بخشنے والا مہربان ہے","translator":"Fateh Muhammad Jalandhry"},{"aya":"006","id":4618,"locale":"ur","sura":"049","text":"مومنو! اگر کوئی بدکردار تمہارے پاس کوئی خبر لے کر آئے تو خوب تحقیق کرلیا کرو (مبادا) کہ کسی قوم کو نادانی سے نقصان پہنچا دو۔ پھر تم کو اپنے کئے پر نادم ہونا پڑے","translator":"Fateh Muhammad Jalandhry"},{"aya":"007","id":4619,"locale":"ur","sura":"049","text":"اور جان رکھو کہ تم میں خدا کے پیغمبرﷺ ہیں۔ اگر بہت سی باتوں میں وہ تمہارا کہا مان لیا کریں تو تم مشکل میں پڑ جاؤ لیکن خدا نے تم کو ایمان عزیز بنا دیا اور اس کو تمہارے دلوں میں سجا دیا اور کفر اور گناہ اور نافرمانی سے تم کو بیزار کردیا۔ یہی لوگ راہ ہدایت پر ہیں","translator":"Fateh Muhammad Jalandhry"}],"metadata":{"itemsPerPage":7,"pages":3,"nextPage":"/ur/s049-2.json"}}