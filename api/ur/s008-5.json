{"results":[{"aya":"029","id":1189,"locale":"ur","sura":"008","text":"مومنو! اگر تم خدا سے ڈرو گے تو وہ تمہارے لیے امر فارق پیدا کردے گا (یعنی تم کو ممتاز کردے گا) تو وہ تمہارے گناہ مٹادے گا اور تمہیں بخش دے گا۔ اور خدا بڑا فضل والا ہے","translator":"Fateh Muhammad Jalandhry"},{"aya":"030","id":1190,"locale":"ur","sura":"008","text":"اور (اے محمدﷺ اس وقت کو یاد کرو) جب کافر لوگ تمہارے بارے میں چال چل رہے تھے کہ تم کو قید کر دیں یا جان سے مار ڈالیں یا (وطن سے) نکال دیں تو (ادھر تو) وہ چال چل رہے تھے اور (اُدھر) خدا چال چل رہا تھا۔ اور خدا سب سے بہتر چال چلنے والا ہے","translator":"Fateh Muhammad Jalandhry"},{"aya":"031","id":1191,"locale":"ur","sura":"008","text":"اور جب ان کو ہماری آیتیں پڑھ کر سنائی جاتی ہیں تو کہتے ہیں (یہ کلام) ہم نے سن لیا ہے اگر ہم چاہیں تو اسی طرح کا (کلام) ہم بھی کہہ دیں اور یہ ہے ہی کیا صرف اگلے لوگوں کی حکایتیں ہیں","translator":"Fateh Muhammad Jalandhry"},{"aya":"032","id":1192,"locale":"ur","sura":"008","text":"اور جب انہوں نے کہا کہ اے خدا اگر یہ (قرآن) تیری طرف سے برحق ہے تو ہم پر آسمان سے پتھر برسا یا کوئی اور تکلیف دینے والا عذاب بھیج","translator":"Fateh Muhammad Jalandhry"},{"aya":"033","id":1193,"locale":"ur","sura":"008","text":"اور خدا ایسا نہ تھا کہ جب تک تم ان میں سے تھے انہیں عذاب دیتا۔ اور ایسا نہ تھا کہ وہ بخششیں مانگیں اور انہیں عذاب دے","translator":"Fateh Muhammad Jalandhry"},{"aya":"034","id":1194,"locale":"ur","sura":"008","text":"اور (اب) ان کے لیے کون سی وجہ ہے کہ وہ انہیں عذاب نہ دے جب کہ وہ مسجد محترم (میں نماز پڑھنے) سے روکتے ہیں اور وہ اس مسجد کے متولی بھی نہیں۔ اس کے متولی تو صرف پرہیزگار ہیں۔ لیکن ان میں اکثر نہیں جانتے","translator":"Fateh Muhammad Jalandhry"},{"aya":"035","id":1195,"locale":"ur","sura":"008","text":"اور ان لوگوں کی نماز خانہٴ کعبہ کے پاس سیٹیاں اور تالیاں بجانے کے سوا کچھ نہ تھی۔ تو تم جو کفر کرتے تھے اب اس کے بدلے عذاب (کا مزہ) چکھو","translator":"Fateh Muhammad Jalandhry"}],"metadata":{"itemsPerPage":7,"pages":11,"previousPage":"/ur/s008-4.json","nextPage":"/ur/s008-6.json"}}