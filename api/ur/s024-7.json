{"results":[{"aya":"043","id":2834,"locale":"ur","sura":"024","text":"کیا تم نے نہیں دیکھا کہ خدا ہی بادلوں کو چلاتا ہے، اور ان کو آپس میں ملا دیتا ہے، پھر ان کو تہ بہ تہ کردیتا ہے، پھر تم دیکھتے ہو کہ بادل میں سے مینہ نکل (کر برس) رہا ہے اور آسمان میں جو (اولوں کے) پہاڑ ہیں، ان سے اولے نازل کرتا ہے تو جس پر چاہتا ہے اس کو برسا دیتا ہے اور جس سے چاہتا ہے ہٹا دیتا ہے۔ اور بادل میں جو بجلی ہوتی ہے اس کی چمک آنکھوں کو خیرہ کرکے بینائی کو اُچکے لئے جاتی ہے","translator":"Fateh Muhammad Jalandhry"},{"aya":"044","id":2835,"locale":"ur","sura":"024","text":"اور خدا ہی رات اور دن کو بدلتا رہتا ہے۔ اہل بصارت کے لئے اس میں بڑی عبرت ہے","translator":"Fateh Muhammad Jalandhry"},{"aya":"045","id":2836,"locale":"ur","sura":"024","text":"اور خدا ہی نے ہر چلنے پھرنے والے جاندار کو پانی سے پیدا کیا۔ تو اس میں بعضے ایسے ہیں کہ پیٹ کے بل چلتے ہیں اور بعض ایسے ہیں جو دو پاؤں پر چلتے ہیں اور بعض ایسے ہیں جو چار پاؤں پر چلتے ہیں۔ خدا جو چاہتا ہے پیدا کرتا ہے، بےشک خدا ہر چیز پر قادر ہے","translator":"Fateh Muhammad Jalandhry"},{"aya":"046","id":2837,"locale":"ur","sura":"024","text":"ہم ہی نے روشن آیتیں نازل کیں ہیں اور خدا جس کو چاہتا ہے سیدھے رستے کی طرف ہدایات کرتا ہے","translator":"Fateh Muhammad Jalandhry"},{"aya":"047","id":2838,"locale":"ur","sura":"024","text":"اور بعض لوگ کہتے ہیں کہ ہم خدا پر اور رسول پر ایمان لائے اور (ان کا) حکم مان لیا پھر اس کے بعد ان میں سے ایک فرقہ پھر جاتا ہے اور یہ لوگ صاحب ایمان ہی نہیں ہیں","translator":"Fateh Muhammad Jalandhry"},{"aya":"048","id":2839,"locale":"ur","sura":"024","text":"اور جب ان کو خدا اور اس کے رسول کی طرف بلایا جاتا ہے تاکہ (رسول خدا) ان کا قضیہ چکا دیں تو ان میں سے ایک فرقہ منہ پھیر لیتا ہے","translator":"Fateh Muhammad Jalandhry"},{"aya":"049","id":2840,"locale":"ur","sura":"024","text":"اگر (معاملہ) حق (ہو اور) ان کو (پہنچتا) ہو تو ان کی طرف مطیع ہو کر چلے آتے ہیں","translator":"Fateh Muhammad Jalandhry"}],"metadata":{"itemsPerPage":7,"pages":10,"previousPage":"/ur/s024-6.json","nextPage":"/ur/s024-8.json"}}