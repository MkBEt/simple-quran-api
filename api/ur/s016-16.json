{"results":[{"aya":"106","id":2007,"locale":"ur","sura":"016","text":"جو شخص ایمان لانے کے بعد خدا کے ساتھ کفر کرے وہ نہیں جو (کفر پر زبردستی) مجبور کیا جائے اور اس کا دل ایمان کے ساتھ مطمئن ہو۔ بلکہ وہ جو (دل سے اور) دل کھول کر کفر کرے۔ تو ایسوں پر الله کا غضب ہے۔ اور ان کو بڑا سخت عذاب ہوگا","translator":"Fateh Muhammad Jalandhry"},{"aya":"107","id":2008,"locale":"ur","sura":"016","text":"یہ اس لئے کہ انہوں نے دنیا کی زندگی کو آخرت کے مقابلے میں عزیز رکھا۔ اور اس لئے خدا کافر لوگوں کو ہدایت نہیں دیتا","translator":"Fateh Muhammad Jalandhry"},{"aya":"108","id":2009,"locale":"ur","sura":"016","text":"یہی لوگ ہیں جن کے دلوں پر اور کانوں پر اور آنکھوں پر خدا نے مہر لگا رکھی ہے۔ اور یہی غفلت میں پڑے ہوئے ہیں","translator":"Fateh Muhammad Jalandhry"},{"aya":"109","id":2010,"locale":"ur","sura":"016","text":"کچھ شک نہیں کہ یہ آخرت میں خسارہ اٹھانے والے ہوں گے","translator":"Fateh Muhammad Jalandhry"},{"aya":"110","id":2011,"locale":"ur","sura":"016","text":"پھر جن لوگوں نے ایذائیں اٹھانے کے بعد ترک وطن کیا۔ پھر جہاد کئے اور ثابت قدم رہے تمہارا پروردگار ان کو بےشک ان (آزمائشوں) کے بعد بخشنے والا (اور ان پر) رحمت کرنے والا ہے","translator":"Fateh Muhammad Jalandhry"},{"aya":"111","id":2012,"locale":"ur","sura":"016","text":"جس دن ہر متنفس اپنی طرف سے جھگڑا کرنے آئے گا۔ اور ہر شخص کو اس کے اعمال کا پورا پورا بدلہ دیا جائے گا۔ اور کسی کا نقصان نہیں کیا جائے گا","translator":"Fateh Muhammad Jalandhry"},{"aya":"112","id":2013,"locale":"ur","sura":"016","text":"اور خدا ایک بستی کی مثال بیان فرماتا ہے کہ (ہر طرح) امن چین سے بستی تھی ہر طرف سے رزق بافراغت چلا آتا تھا۔ مگر ان لوگوں نے خدا کی نعمتوں کی ناشکری کی تو خدا نے ان کے اعمال کے سبب ان کو بھوک اور خوف کا لباس پہنا کر (ناشکری کا) مزہ چکھا دیا","translator":"Fateh Muhammad Jalandhry"}],"metadata":{"itemsPerPage":7,"pages":19,"previousPage":"/ur/s016-15.json","nextPage":"/ur/s016-17.json"}}