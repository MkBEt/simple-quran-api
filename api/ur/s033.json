{"results":[{"aya":"001","id":3534,"locale":"ur","sura":"033","text":"اے پیغمبر خدا سے ڈرتے رہنا اور کافروں اور منافقوں کا کہا نہ ماننا۔ بےشک خدا جاننے والا اور حکمت والا ہے","translator":"Fateh Muhammad Jalandhry"},{"aya":"002","id":3535,"locale":"ur","sura":"033","text":"اور جو (کتاب) تم کو تمہارے پروردگار کی طرف سے وحی کی جاتی ہے اُسی کی پیروی کئے جانا۔ بےشک خدا تمہارے سب عملوں سے خبردار ہے","translator":"Fateh Muhammad Jalandhry"},{"aya":"003","id":3536,"locale":"ur","sura":"033","text":"اور خدا پر بھروسہ رکھنا۔ اور خدا ہی کارساز کافی ہے","translator":"Fateh Muhammad Jalandhry"},{"aya":"004","id":3537,"locale":"ur","sura":"033","text":"خدا نے کسی آدمی کے پہلو میں دو دل نہیں بنائے۔ اور نہ تمہاری عورتوں کو جن کو تم ماں کہہ بیٹھتے ہو تمہاری ماں بنایا اور نہ تمہارے لے پالکوں کو تمہارے بیٹے بنایا۔ یہ سب تمہارے منہ کی باتیں ہیں۔ اور خدا تو سچی بات فرماتا ہے اور وہی سیدھا رستہ دکھاتا ہے","translator":"Fateh Muhammad Jalandhry"},{"aya":"005","id":3538,"locale":"ur","sura":"033","text":"مومنو! لےپالکوں کو اُن کے (اصلی) باپوں کے نام سے پکارا کرو۔ کہ خدا کے نزدیک یہی بات درست ہے۔ اگر تم کو اُن کے باپوں کے نام معلوم نہ ہوں تو دین میں وہ تمہارے بھائی اور دوست ہیں اور جو بات تم سے غلطی سے ہوگئی ہو اس میں تم پر کچھ گناہ نہیں۔ لیکن جو قصد دلی سے کرو (اس پر مواخذہ ہے) اور خدا بخشنے والا مہربان ہے","translator":"Fateh Muhammad Jalandhry"},{"aya":"006","id":3539,"locale":"ur","sura":"033","text":"پیغمبر مومنوں پر اُن کی جانوں سے بھی زیادہ حق رکھتے ہیں اور پیغمبر کی بیویاں اُن کی مائیں ہیں۔ اور رشتہ دار آپس میں کتاب الله کے رُو سے مسلمانوں اور مہاجروں سے ایک دوسرے (کے ترکے) کے زیادہ حقدار ہیں۔ مگر یہ کہ تم اپنے دوستوں سے احسان کرنا چاہو۔ (تو اور بات ہے) ۔ یہ حکم کتاب یعنی (قرآن) میں لکھ دیا گیا ہے","translator":"Fateh Muhammad Jalandhry"},{"aya":"007","id":3540,"locale":"ur","sura":"033","text":"اور جب ہم نے پیغمبروں سے عہد لیا اور تم سے نوح سے اور ابراہیم سے اور موسیٰ سے اور مریم کے بیٹے عیسیٰ سے۔ اور عہد بھی اُن سے پکّا لیا","translator":"Fateh Muhammad Jalandhry"}],"metadata":{"itemsPerPage":7,"pages":11,"nextPage":"/ur/s033-2.json"}}