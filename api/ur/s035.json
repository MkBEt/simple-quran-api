{"results":[{"aya":"001","id":3661,"locale":"ur","sura":"035","text":"سب تعریف خدا ہی کو (سزاوار ہے) جو آسمانوں اور زمین کا پیدا کرنے والا (اور) فرشتوں کو قاصد بنانے والا ہے جن کے دو دو اور تین تین اور چار چار پر ہیں۔ وہ (اپنی) مخلوقات میں جو چاہتا ہے بڑھاتا ہے۔ بےشک خدا ہر چیز پر قادر ہے","translator":"Fateh Muhammad Jalandhry"},{"aya":"002","id":3662,"locale":"ur","sura":"035","text":"خدا جو اپنی رحمت (کا دروازہ) کھول دے تو کوئی اس کو بند کرنے والا نہیں۔ اور جو بند کردے تو اس کے بعد کوئی اس کو کھولنے والا نہیں۔ اور وہ غالب حکمت والا ہے","translator":"Fateh Muhammad Jalandhry"},{"aya":"003","id":3663,"locale":"ur","sura":"035","text":"لوگو خدا کے جو تم پر احسانات ہیں ان کو یاد کرو۔ کیا خدا کے سوا کوئی اور خالق (اور رازق ہے) جو تم کو آسمان اور زمین سے رزق دے۔ اس کے سوا کوئی معبود نہیں پس تم کہاں بہکے پھرتے ہو؟","translator":"Fateh Muhammad Jalandhry"},{"aya":"004","id":3664,"locale":"ur","sura":"035","text":"اور (اے پیغمبر) اگر یہ لوگ تم کو جھٹلائیں تو تم سے پہلے بھی پیغمبر جھٹلائے گئے ہیں۔ اور (سب) کام خدا ہی کی طرف لوٹائے جائیں گے","translator":"Fateh Muhammad Jalandhry"},{"aya":"005","id":3665,"locale":"ur","sura":"035","text":"لوگو خدا کا وعدہ سچا ہے۔ تو تم کو دنیا کی زندگی دھوکے میں نہ ڈال دے اور نہ (شیطان) فریب دینے والا تمہیں فریب دے","translator":"Fateh Muhammad Jalandhry"},{"aya":"006","id":3666,"locale":"ur","sura":"035","text":"شیطان تمہارا دشمن ہے تم بھی اسے دشمن ہی سمجھو۔ وہ اپنے (پیروؤں کے) گروہ کو بلاتا ہے تاکہ دوزخ والوں میں ہوں","translator":"Fateh Muhammad Jalandhry"},{"aya":"007","id":3667,"locale":"ur","sura":"035","text":"جہنوں نے کفر کیا ان کے لئے سخت عذاب ہے۔ اور جو ایمان لائے اور عمل نیک کرتے رہے ان کے لئے بخشش اور بڑا ثواب ہے","translator":"Fateh Muhammad Jalandhry"}],"metadata":{"itemsPerPage":7,"pages":7,"nextPage":"/ur/s035-2.json"}}