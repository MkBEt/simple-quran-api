{"results":[{"aya":"218","id":225,"locale":"it","sura":"002","text":"In verità, coloro che hanno creduto, sono emigrati e hanno combattuto sulla via di Allah, questi sperano nella misericordia di Allah. Allah è perdonatore, misericordioso.","translator":"Hamza Roberto Piccardo"},{"aya":"219","id":226,"locale":"it","sura":"002","text":"Ti chiedono del vino e del gioco d'azzardo. Di': “In entrambi c'è un grande peccato e qualche vantaggio per gli uomini, ma in entrambi il peccato è maggiore del beneficio!”. E ti chiedono: “Cosa dobbiamo dare in elemosina?”. Di': “Il sovrappiù”. Così Allah vi espone i Suoi segni, affinché meditiate","translator":"Hamza Roberto Piccardo"},{"aya":"220","id":227,"locale":"it","sura":"002","text":"su questa vita e sull'altra. E ti interrogano a proposito degli orfani. Di': “Far loro del bene è l'azione migliore. E se vi occupate dei loro affari, considerate che sono vostri fratelli!”. Allah sa distinguere chi semina il disordine da chi fa il bene. Se Allah avesse voluto, vi avrebbe afflitti. Egli è potente e saggio!","translator":"Hamza Roberto Piccardo"},{"aya":"221","id":228,"locale":"it","sura":"002","text":"Non sposate le [donne] associatrici, finché non avranno creduto, ché certamente una schiava credente è meglio di una associatrice, anche se questa vi piace. E non date spose agli associatori, finché non avranno creduto, ché, certamente, uno schiavo credente è meglio di un associatore, anche se questi vi piace. Costoro vi invitano al Fuoco, mentre Allah, per Sua grazia, vi invita al Paradiso e al perdono. E manifesta ai popoli i segni Suoi, affinché essi li ricordino.","translator":"Hamza Roberto Piccardo"},{"aya":"222","id":229,"locale":"it","sura":"002","text":"Ti chiederanno dei (rapporti durante i) mestrui. Di': “Sono un danno. Non accostatevi alle vostre spose durante i mestrui e non avvicinatele prima che si siano purificate. Quando poi si saranno purificate, avvicinatele nel modo che Allah vi ha comandato”. In verità, Allah ama coloro che si pentono e coloro che si purificano.","translator":"Hamza Roberto Piccardo"},{"aya":"223","id":230,"locale":"it","sura":"002","text":"Le vostre spose per voi sono come un campo. Venite pure al vostro campo come volete, ma predisponetevi; temete Allah e sappiate che Lo incontrerete. Danne la lieta novella ai credenti!","translator":"Hamza Roberto Piccardo"},{"aya":"224","id":231,"locale":"it","sura":"002","text":"Con i vostri giuramenti, non fate di Allah un ostacolo all'essere caritatevoli, devoti e riconciliatori fra gli uomini. Allah è Colui Che tutto ascolta e conosce.","translator":"Hamza Roberto Piccardo"}],"metadata":{"itemsPerPage":7,"pages":41,"previousPage":"/it/s002-31.json","nextPage":"/it/s002-33.json"}}