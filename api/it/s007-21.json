{"results":[{"aya":"141","id":1095,"locale":"it","sura":"007","text":"E quando vi salvammo dalla famiglia di Faraone che vi infliggeva il peggiore dei tormenti: uccideva i vostri figli e risparmiava le vostre femmine; era questa una dura prova, da parte del vostro Signore!","translator":"Hamza Roberto Piccardo"},{"aya":"142","id":1096,"locale":"it","sura":"007","text":"E fissammo per Mosè un termine di trenta notti, che completammo con altre dieci, affinché fosse raggiunto il termine di quaranta notti stabilito dal suo Signore. E Mosè disse a suo fratello Aronne: “Sostituiscimi alla guida del mio popolo, agisci bene e non seguire il sentiero dei corruttori”.","translator":"Hamza Roberto Piccardo"},{"aya":"143","id":1097,"locale":"it","sura":"007","text":"E quando Mosè venne al Nostro luogo di convegno, e il suo Signore gli ebbe parlato, disse: “O Signor mio, mostraTi a me, affinché io Ti guardi”. Rispose: “No, tu non Mi vedrai, ma guarda il Monte; se rimane al suo posto, tu Mi vedrai”. Non appena il suo Signore si manifestò sul Monte esso divenne polvere e Mosè cadde folgorato. Quando ritornò in sé, disse: “Gloria a Te! Io mi pento e sono il primo dei credenti”.","translator":"Hamza Roberto Piccardo"},{"aya":"144","id":1098,"locale":"it","sura":"007","text":"Disse [Allah]: “O Mosè, ti ho eletto al di sopra degli uomini per [affidarti] i Miei messaggi e le Mie parole. Prendi ciò che ti do e sii riconoscente”.","translator":"Hamza Roberto Piccardo"},{"aya":"145","id":1099,"locale":"it","sura":"007","text":"Scrivemmo per lui, sulle Tavole, un'esortazione su tutte le cose e la spiegazione precisa di ogni cosa. “Prendile con fermezza e comanda al tuo popolo di adeguarvisi al meglio. Presto vi mostrerò la dimora degli empi.","translator":"Hamza Roberto Piccardo"},{"aya":"146","id":1100,"locale":"it","sura":"007","text":"Presto allontanerò dai segni Miei, coloro che sono orgogliosi sulla terra. Quand'anche vedessero ogni segno non crederanno; se vedessero la retta via, non la seguirebbero; se vedessero il sentiero della perdizione, lo sceglierebbero come loro via. Ciò in quanto tacciano di menzogna i Nostri segni e sono noncuranti di essi.","translator":"Hamza Roberto Piccardo"},{"aya":"147","id":1101,"locale":"it","sura":"007","text":"Quanto a coloro che negano i Nostri segni e l'incontro dell'altra vita, le loro opere sono vanificate. Saranno compensati per altro che di quello che avranno fatto?”","translator":"Hamza Roberto Piccardo"}],"metadata":{"itemsPerPage":7,"pages":30,"previousPage":"/it/s007-20.json","nextPage":"/it/s007-22.json"}}