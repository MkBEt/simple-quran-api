{"results":[{"aya":"246","id":253,"locale":"it","sura":"002","text":"Non hai visto i notabili dei Figli di Israele quando, dopo Mosè, dissero al loro profeta: “Suscita tra noi un re, affinché possiamo combattere sul sentiero di Allah”. Disse: “E se non combatterete, quando vi sarà ordinato di farlo?”. Dissero: “Come potremmo non combattere sulla via di Allah, quando ci hanno scacciato dalle nostre case, noi e i nostri figli?”. Ma quando fu loro ordinato di combattere, tutti voltarono le spalle, tranne un piccolo gruppo. Allah ben conosce gli iniqui.","translator":"Hamza Roberto Piccardo"},{"aya":"247","id":254,"locale":"it","sura":"002","text":"E disse il loro profeta: “Ecco che Allah vi ha dato per re Saul”. Dissero: “Come potrà regnare su di noi? Noi abbiamo più diritto di lui a regnare, e a lui non sono state concesse ricchezze!”. Disse: “In verità Allah lo ha scelto tra voi e lo ha dotato di scienza e di prestanza”. Allah dà il regno a chi vuole, Egli è immenso, sapiente.","translator":"Hamza Roberto Piccardo"},{"aya":"248","id":255,"locale":"it","sura":"002","text":"E disse il loro profeta: “Il segno della sovranità sarà che verrà con l'Arca. Conterrà una pace da parte del vostro Signore, nonché quel che resta di ciò che lasciarono la famiglia di Mosè e la famiglia di Aronne. Saranno gli angeli a portarla. Ecco un segno per voi, se siete credenti”.","translator":"Hamza Roberto Piccardo"},{"aya":"249","id":256,"locale":"it","sura":"002","text":"Mettendosi in marcia con le sue truppe, Saul disse: “Ecco che Allah vi metterà alla prova per mezzo di un fiume: chi ne berrà non sarà dei miei, eccetto chi ne prenderà un sorso con il palmo della mano”. Tutti bevvero, eccetto un piccolo gruppo. Poi, dopo che lui e coloro che erano credenti ebbero attraversato il fiume, gli altri dissero: “Oggi non abbiamo forza contro Golia e le sue truppe!”. Quelli che pensavano che avrebbero incontrato Allah dissero: “Quante volte, con il permesso di Allah, un piccolo gruppo ha battuto un grande esercito!”. Allah è con coloro che perseverano.","translator":"Hamza Roberto Piccardo"},{"aya":"250","id":257,"locale":"it","sura":"002","text":"E quando affrontarono Golia e le sue truppe dissero: “Signore, infondi in noi la perseveranza, fai saldi i nostri passi e dacci la vittoria sul popolo dei miscredenti”.","translator":"Hamza Roberto Piccardo"},{"aya":"251","id":258,"locale":"it","sura":"002","text":"E li misero in fuga con il permesso di Allah. Davide uccise Golia e Allah gli diede la sovranità e la saggezza e gli insegnò quello che volle. Se Allah non respingesse alcuni per mezzo di altri, la terra sarebbe certamente corrotta, ma Allah è pieno di grazia per le creature.","translator":"Hamza Roberto Piccardo"},{"aya":"252","id":259,"locale":"it","sura":"002","text":"Questi sono i Segni di Allah che ti recitiamo secondo verità. Invero tu sei uno degli inviati.","translator":"Hamza Roberto Piccardo"}],"metadata":{"itemsPerPage":7,"pages":41,"previousPage":"/it/s002-35.json","nextPage":"/it/s002-37.json"}}