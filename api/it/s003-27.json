{"results":[{"aya":"183","id":476,"locale":"it","sura":"003","text":"Sono quegli stessi che hanno detto: “Veramente Allah ha stabilito che non credessimo in nessun messaggero, finché non ci porti un'offerta che il fuoco consumi”. Di': “I messaggeri che vennero prima di me recarono prove evidenti e anche la prova che dite! Perché li avete uccisi, se siete sinceri?”.","translator":"Hamza Roberto Piccardo"},{"aya":"184","id":477,"locale":"it","sura":"003","text":"Se ti trattano da bugiardo, [sappi che] trattarono da bugiardi i Profeti che vennero prima di te, che avevano portato prove chiarissime, il Salterio e il Libro che illumina.","translator":"Hamza Roberto Piccardo"},{"aya":"185","id":478,"locale":"it","sura":"003","text":"Ogni anima gusterà la morte, ma riceverete le vostre mercedi solo nel Giorno della Resurrezione. Chi sarà allontanato dal Fuoco e introdotto nel Paradiso, sarà certamente uno dei beati, poiché la vita terrena non è che ingannevole godimento.","translator":"Hamza Roberto Piccardo"},{"aya":"186","id":479,"locale":"it","sura":"003","text":"Sarete certamente messi alla prova nei vostri beni e nelle vostre persone, e subirete molte ingiurie da quelli che hanno ricevuto la Scrittura prima di voi e dagli associatori. Siate perseveranti e devoti, ecco il miglior atteggiamento da assumere.","translator":"Hamza Roberto Piccardo"},{"aya":"187","id":480,"locale":"it","sura":"003","text":"Quando Allah accettò il patto di quelli cui era stata data la Scrittura [disse loro]: “Lo esporrete alle genti, senza nascondere nulla”. Invece se lo gettarono dietro le spalle e lo vendettero per un vile prezzo. Che cattivo affare hanno fatto!","translator":"Hamza Roberto Piccardo"},{"aya":"188","id":481,"locale":"it","sura":"003","text":"Non pensare che coloro che si rallegrano di quello che hanno fatto e che amano essere elogiati per ciò che non hanno fatto, non pensare che trovino una scappatoia al castigo: avranno un doloroso castigo.","translator":"Hamza Roberto Piccardo"},{"aya":"189","id":482,"locale":"it","sura":"003","text":"Appartiene ad Allah il regno dei cieli e della terra. Allah è onnipotente.","translator":"Hamza Roberto Piccardo"}],"metadata":{"itemsPerPage":7,"pages":29,"previousPage":"/it/s003-26.json","nextPage":"/it/s003-28.json"}}