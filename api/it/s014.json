{"results":[{"aya":"001","id":1751,"locale":"it","sura":"014","text":"Alif, Lâm, Râ. Abbiamo fatto scendere su di te un Libro, affinché, con il permesso del loro Signore, tu tragga le genti dalle tenebre alla luce, sulla via dell'Eccelso, del Degno di lode,","translator":"Hamza Roberto Piccardo"},{"aya":"002","id":1752,"locale":"it","sura":"014","text":"[la via di] Allah, Cui appartiene quel che è nei cieli e sulla terra. Guai a coloro che non credono: subiranno un severo castigo;","translator":"Hamza Roberto Piccardo"},{"aya":"003","id":1753,"locale":"it","sura":"014","text":"[essi] amano questa vita più dell'altra, frappongono ostacoli sul sentiero di Allah e cercano di renderlo tortuoso! Sono infossati nell'errore.","translator":"Hamza Roberto Piccardo"},{"aya":"004","id":1754,"locale":"it","sura":"014","text":"Non inviammo alcun messaggero se non nella lingua del suo popolo, affinché li informasse. Allah svia chi vuole e guida chi vuole, ed Egli è l'Eccelso, il Sapiente.","translator":"Hamza Roberto Piccardo"},{"aya":"005","id":1755,"locale":"it","sura":"014","text":"Già mandammo Mosè con i Nostri segni: “Fa' uscire la tua gente dalle tenebre alla luce e ricorda loro i giorni di Allah”. Ecco dei segni per ogni [uomo] paziente e grato.","translator":"Hamza Roberto Piccardo"},{"aya":"006","id":1756,"locale":"it","sura":"014","text":"E quando Mosè disse al suo popolo: “Ricordate i favori che Allah vi ha elargito, quando vi salvò dalla gente di Faraone che vi infliggeva la peggiore delle torture. Uccidevano i vostri maschi e lasciavano in vita le femmine. Era questa una dura prova da parte del vostro Signore.","translator":"Hamza Roberto Piccardo"},{"aya":"007","id":1757,"locale":"it","sura":"014","text":"E quando il vostro Signore proclamò: “Se sarete riconoscenti, accrescerò [la Mia grazia]. Se sarete ingrati, in verità il Mio castigo è severo!”,","translator":"Hamza Roberto Piccardo"}],"metadata":{"itemsPerPage":7,"pages":8,"nextPage":"/it/s014-2.json"}}