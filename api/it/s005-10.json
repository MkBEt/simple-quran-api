{"results":[{"aya":"064","id":733,"locale":"it","sura":"005","text":"I giudei dicono: “La mano di Allah si è incatenata!”. Siano incatenate le mani loro e siano maledetti per quel che hanno detto. Le Sue mani sono invece ben aperte: Egli dà a chi vuole. Quello che è stato fatto scendere su di te da parte del tuo Signore, certamente accrescerà, in molti di loro, la ribellione e la miscredenza. Abbiamo destato tra loro odio e inimicizia fino al giorno della Resurrezione. Ogni volta che accendono un fuoco di guerra, Allah lo spegne. Gareggiano nel seminare disordine sulla terra, ma Allah non ama i corruttori.","translator":"Hamza Roberto Piccardo"},{"aya":"065","id":734,"locale":"it","sura":"005","text":"Se la gente della Scrittura avesse creduto e si fosse comportata con devozione, avremmo cancellato le loro colpe e li avremmo introdotti nei Giardini della Delizia.","translator":"Hamza Roberto Piccardo"},{"aya":"066","id":735,"locale":"it","sura":"005","text":"Se avessero obbedito alla Torâh e al Vangelo e a quello che scese su di loro da parte del loro Signore, avrebbero certamente goduto di quello che c'è sopra di loro e di quello che c'è ai loro piedi. Tra loro c'è una comunità che segue una via di moderazione, ma ben malvagio è quello che fanno molti di loro.","translator":"Hamza Roberto Piccardo"},{"aya":"067","id":736,"locale":"it","sura":"005","text":"O Messaggero, comunica quello che è sceso su di te da parte del tuo Signore. Ché se non lo facessi non assolveresti alla tua missione. Allah ti proteggerà dalla gente. Invero Allah non guida un popolo di miscredenti.","translator":"Hamza Roberto Piccardo"},{"aya":"068","id":737,"locale":"it","sura":"005","text":"Di': “O gente della Scrittura, non avrete basi sicure finché non obbedirete alla Torâh e al Vangelo e in quello che è stato fatto scendere su di voi da parte del vostro Signore”. Stai certo che, quello che è stato fatto scendere su di te da parte del tuo Signore, accrescerà in molti di loro la ribellione e la miscredenza. Non ti affliggere per i miscredenti.","translator":"Hamza Roberto Piccardo"},{"aya":"069","id":738,"locale":"it","sura":"005","text":"Coloro che credono, i giudei, i sabei o i nazareni e chiunque creda in Allah e nell'Ultimo Giorno e compia il bene, non avranno niente da temere e non saranno afflitti.","translator":"Hamza Roberto Piccardo"},{"aya":"070","id":739,"locale":"it","sura":"005","text":"Accettammo il patto dei Figli di Israele e inviammo loro i messaggeri. Ogni volta che un messaggero recò loro qualcosa che i loro animi non desideravano, ne tacciarono di menzogna alcuni, e ne uccisero altri.","translator":"Hamza Roberto Piccardo"}],"metadata":{"itemsPerPage":7,"pages":18,"previousPage":"/it/s005-9.json","nextPage":"/it/s005-11.json"}}