{"results":[{"aya":"015","id":4560,"locale":"it","sura":"047","text":"[Ecco] la descrizione del Giardino che è stata promessa ai timorati [di Allah]: ci saranno ruscelli di un'acqua che mai sarà malsana e ruscelli di latte dal gusto inalterabile e ruscelli di un vino delizioso a bersi, e ruscelli di miele purificato. E ci saranno, per loro, ogni sorta di frutta e il perdono del loro Signore. Essi sono forse simili a coloro che rimangono in perpetuo nel Fuoco e che verranno abbeverati di un'acqua bollente che devasterà le loro viscere?","translator":"Hamza Roberto Piccardo"},{"aya":"016","id":4561,"locale":"it","sura":"047","text":"Fra loro ci sono quelli che fanno finta di ascoltarti, ma, quando sono usciti dalla tua casa, dicono a coloro cui è stata data la scienza: “Che cosa ha detto poc'anzi?”. Essi sono coloro cui Allah ha suggellato i cuori e che si abbandonano alle loro passioni.","translator":"Hamza Roberto Piccardo"},{"aya":"017","id":4562,"locale":"it","sura":"047","text":"Quanto invece a coloro che si sono aperti alla guida, Egli accresce la loro guida e ispira loro il timore [di Allah].","translator":"Hamza Roberto Piccardo"},{"aya":"018","id":4563,"locale":"it","sura":"047","text":"Cos'altro aspettano [i miscredenti], se non che venga improvvisa l'Ora? Già i segni precursori son giunti, ma quando Essa sarà giunta, a che cosa mai servirà loro il ricordarsi [di Allah]?","translator":"Hamza Roberto Piccardo"},{"aya":"019","id":4564,"locale":"it","sura":"047","text":"Sappi che in verità non c'è dio all'infuori di Allah e implora perdono per la tua colpa e per i credenti e le credenti. Allah ben conosce il vostro affanno e il vostro rifugio.","translator":"Hamza Roberto Piccardo"},{"aya":"020","id":4565,"locale":"it","sura":"047","text":"I credenti dicono: “Perché non è stata fatta scendere una sura?”. Quando poi viene rivelata una sura esplicita, in cui viene menzionato il combattimento, vedi coloro che hanno una malattia nel cuore guardarti con lo sguardo di chi è obnubilato davanti alla morte. Per voi sarebbe meglio","translator":"Hamza Roberto Piccardo"},{"aya":"021","id":4566,"locale":"it","sura":"047","text":"obbedire e parlare onestamente. Quando fosse stabilito il da farsi, sarebbe meglio per loro che si mostrassero sinceri di fronte ad Allah.","translator":"Hamza Roberto Piccardo"}],"metadata":{"itemsPerPage":7,"pages":6,"previousPage":"/it/s047-2.json","nextPage":"/it/s047-4.json"}}