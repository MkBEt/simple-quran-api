{"results":[{"aya":"015","id":4148,"locale":"am","sura":"040","text":"(እርሱ) ደረጃዎችን ከፍ አድራጊ የዐርሹ ባለቤት ነው፡፡ የመገናኛውን ቀን ያስፈራራ ዘንድ ከባሮቹ በሚሻው ሰው ላይ ከትዕዛዙ መንፈስን (ራእይን) ያወርዳል፡፡","translator":"Muhammed Sadiq and Muhammed Sani Habib"},{"aya":"016","id":4149,"locale":"am","sura":"040","text":"እነርሱ (ከመቃብር) በሚወጡበት ቀን በአላህ ላይ ከእነርሱ ምንም ነገር አይደበቅም፡፡ «ንግሥናው ዛሬ ለማን ነው?» (ይባላል፤)፡፡ «ለአሸናፊው ለአንዱ አላህ ብቻ ነው» (ይባላል)፡፡","translator":"Muhammed Sadiq and Muhammed Sani Habib"},{"aya":"017","id":4150,"locale":"am","sura":"040","text":"«ዛሬ ነፍስ ሁሉ በሠራችው ሥራ ትምመነዳለች፡፡ ዛሬ በደል የለም፡፡ አላህ በእርግጥ ምርመራው ፈጣን ነው» (ይባላል)፡፡","translator":"Muhammed Sadiq and Muhammed Sani Habib"},{"aya":"018","id":4151,"locale":"am","sura":"040","text":"ቅርቢቱንም (የትንሣኤን) ቀን ልቦች ጭንቀትን የተመሉ ኾነው ላንቃዎች ዘንድ የሚደርሱበትን ጊዜ አስጠንቅቃቸው፡፡ ለበዳዮች ምንም ወዳጅና ተሰሚ አማላጅ የላቸውም፡፡","translator":"Muhammed Sadiq and Muhammed Sani Habib"},{"aya":"019","id":4152,"locale":"am","sura":"040","text":"(አላህ) የዓይኖችን ክዳት ልቦችም የሚደብቁትን ሁሉ ያውቃል፡፡","translator":"Muhammed Sadiq and Muhammed Sani Habib"},{"aya":"020","id":4153,"locale":"am","sura":"040","text":"አላህም በእውነት ይፈርዳል፡፡ እነዚያም ከእርሱ ሌላ የሚግገዟቸው በምንም አይፈርዱም፡፡ አላህ እርሱ ሰሚው ተመልካቹ ነው፡፡","translator":"Muhammed Sadiq and Muhammed Sani Habib"},{"aya":"021","id":4154,"locale":"am","sura":"040","text":"የእነዚያን ከእነርሱ በፊት የነበሩትን ሕዝቦች ፍጻሜ እንዴት እንደነበረ ይመለከቱ ዘንድ በምድር ላይ አይኼዱምን? በኀይልና በምድር ላይ በተዋቸው ምልክቶች፤ ከእነርሱ ይበልጥ የበረቱ ነበሩ፡፡ አላህም በኀጢአቶቻቸው ያዛቸው፡፡ ለእነርሱም ከአላህ (ቅጣት) ምንም ጠባቂ አልነበራቸውም፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":13,"previousPage":"/am/s040-2.json","nextPage":"/am/s040-4.json"}}