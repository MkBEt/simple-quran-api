{"results":[{"aya":"092","id":1456,"locale":"am","sura":"010","text":"ዛሬማ ከኋላህ ላሉት ተዓምር ትሆን ዘንድ በድን ሆነህ (ከባሕሩ) እናወጣሃለን (ተባለ)፡፡ ከሰዎችም ብዙዎቹ ከተዓምራታችን በእርግጥ ዘንጊዎች ናቸው፡፡","translator":"Muhammed Sadiq and Muhammed Sani Habib"},{"aya":"093","id":1457,"locale":"am","sura":"010","text":"የእስራኤልንም ልጆች ምስጉንን ስፍራ በእርግጥ አሰፈርናቸው፡፡ ከመልካም ሲሳዮችም ሰጠናቸው፡፡ ዕውቀትም (ቁርኣን) እስከመጣቸው ድረስ አልተለያዩም፡፡ ጌታህ በርሱ ይለያዩበት በነበሩት ነገር በትንሣኤ ቀን በመካከላቸው ይፈርዳል፡፡","translator":"Muhammed Sadiq and Muhammed Sani Habib"},{"aya":"094","id":1458,"locale":"am","sura":"010","text":"ወደ አንተም ካወረድነው በመጠራጠር ውስጥ ብትሆን እነዚያን ከአንተ በፊት መጽሐፉን የሚያነቡትን ጠይቅ፡፡ እውነቱ ከጌታህ ዘንድ በእርግጥ መጥቶልሃል፡፡ ከተጠራጣሪዎቹም አትሁን፡፡","translator":"Muhammed Sadiq and Muhammed Sani Habib"},{"aya":"095","id":1459,"locale":"am","sura":"010","text":"ከእነዚያም የአላህን አንቀጾች ከአስተባበሉት አትሁን፡፡ ከከሳሪዎቹ ትሆናለህና፡፡","translator":"Muhammed Sadiq and Muhammed Sani Habib"},{"aya":"096","id":1460,"locale":"am","sura":"010","text":"እነዚያ በእነርሱ ላይ የጌታህ ቃል የተረጋገጠባቸው አያምኑም፡፡","translator":"Muhammed Sadiq and Muhammed Sani Habib"},{"aya":"097","id":1461,"locale":"am","sura":"010","text":"ተዓምር ሁሉ ብትመጣላቸውም አሳማሚን ቅጣት እስከሚያዩ ድረስ (አያምኑም)፡፡","translator":"Muhammed Sadiq and Muhammed Sani Habib"},{"aya":"098","id":1462,"locale":"am","sura":"010","text":"(ከዩኑስ በፊት ካለፉት ከተሞች) ያመነችና እምነትዋ የጠቀማት ከተማ ለምን አልኖረችም ግን የዩኑስ ሕዝቦች ባመኑ ጊዜ በቅርቢቱ ሕይወት የውርደትን ቅጣት ከእነሱ ላይ አነሳንላቸው፡፡ እስከ ጊዜም ድረስ አጣቀምናቸው፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":16,"previousPage":"/am/s010-13.json","nextPage":"/am/s010-15.json"}}