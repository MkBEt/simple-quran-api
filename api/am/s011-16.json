{"results":[{"aya":"106","id":1579,"locale":"am","sura":"011","text":"እነዚያ መናጢ የሆኑትማ፡ በእሳት ውስጥ ናቸው፡፡ ለእነርሱ በእርሷ ውስጥ ማናፋትና መንሰቅሰቅ አላቸው፡፡","translator":"Muhammed Sadiq and Muhammed Sani Habib"},{"aya":"107","id":1580,"locale":"am","sura":"011","text":"ጌታህ ከሻው (ጭማሬ) ሌላ ሰማያትና ምድር እስከ ዘወተሩ ድረስ በውስጧ ዘውተሪዎች ሲኾኑ (በእሳት ይኖራሉ)፡፡ ጌታህ የሚሻውን ሠሪ ነውና፡፡","translator":"Muhammed Sadiq and Muhammed Sani Habib"},{"aya":"108","id":1581,"locale":"am","sura":"011","text":"እነዚያም ዕድለኞቹማ ጌታህ ከሻው (ጭማሬ) ሌላ ሰማያትና ምድር እስከ ዘወተሩ ድረስ በውስጧ ዘውታሪዎች ኾነው በገነት ውስጥ ይኖራሉ፡፡ የማይቋረጥ ስጦታን ተሰጡ፡፡","translator":"Muhammed Sadiq and Muhammed Sani Habib"},{"aya":"109","id":1582,"locale":"am","sura":"011","text":"እነዚህ (ከሓዲዎች) ከሚገዙት ጣዖት በመጠራጠር ውስጥ አትሁን፤ አባቶቻቸው ከዚህ በፊት እንደሚግገዙት እንጂ አይግገዙም፡፡ እኛም (እነዚህን) ፈንታቸውን የማይጓደል ሲሆን የምንሞላላቸው ነን፡፡","translator":"Muhammed Sadiq and Muhammed Sani Habib"},{"aya":"110","id":1583,"locale":"am","sura":"011","text":"ለሙሳም መጽሐፍን በእርግጥ ሰጠነው፡፡ በእርሱም ተለያዩበት፡፡ ከጌታህም ያለፈች ቃል ባልነበረች ኖሮ በመካከላቸው (አሁን) ይፈረድ ነበር፡፡ እነሱም ከእርሱ (ከቁርኣን) አወላዋይ በሆነ መጠራጠር ውስጥ ናቸው፡፡","translator":"Muhammed Sadiq and Muhammed Sani Habib"},{"aya":"111","id":1584,"locale":"am","sura":"011","text":"ሁሉንም ጌታህ ሥራዎቻቸውን (ምንዳቸውን) በእርግጥ ይሞላላቸዋል፡፡ እርሱ በሚሠሩት ሁሉ ውስጠ ዐዋቂ ነውና፡፡","translator":"Muhammed Sadiq and Muhammed Sani Habib"},{"aya":"112","id":1585,"locale":"am","sura":"011","text":"እንደ ታዘዝከውም ቀጥ በል፡፡ ከአንተ ጋር ያመኑትም (ቀጥ ይበሉ)፡፡ ወሰንንም አትለፉ፤ እርሱ የምትሠሩትን ሁሉ ተመልካች ነውና፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":18,"previousPage":"/am/s011-15.json","nextPage":"/am/s011-17.json"}}