{"results":[{"aya":"022","id":3628,"locale":"am","sura":"034","text":"«እነዚያን ከአላህ ሌላ (አማልክት ብላችሁ) የምታስቧቸውን ጥሩ፡፡ በሰማያትም በምድርም ውስጥ የብናኝ ክብደት ያክል ምንንም አይችሉም፡፡ ለእነርሱም በሁለቱም ውስጥ ምንም ሽርክና የላቸውም፡፡ ከእነርሱም ለእርሱ ምንም አጋዥ የለውም፤» በላቸው፡፡","translator":"Muhammed Sadiq and Muhammed Sani Habib"},{"aya":"023","id":3629,"locale":"am","sura":"034","text":"ምልጃም እርሱ ለፈቀደለት ሰው ብቻ ቢሆን እንጂ እርሱ ዘንድ ምንም አትጠቅምም፡፡ ከልቦቻቸው ላይ ድንጋጤው በተገለጸም ጊዜ (ተማላጆቹ) «ጌታችሁ ምን አለ?» ይላሉ፡፡ (አማላጆቹ) «እውነትን አለ፤ እርሱም ከፍተኛው ታላቁ ጌታ ነው» ይላሉ፡፡","translator":"Muhammed Sadiq and Muhammed Sani Habib"},{"aya":"024","id":3630,"locale":"am","sura":"034","text":"«ከሰማያትና ከምድር (ዝናብንና በቃይን) የሚሰጣችሁ ማነው?» በላቸው፡፡ «አላህ ነው፡፡ እኛ ወይም እናንተ በትክክለኛው መንገድ ላይ ወይም በግልጽ መሳሳት ውስጥ ነን» በላቸው፡፡","translator":"Muhammed Sadiq and Muhammed Sani Habib"},{"aya":"025","id":3631,"locale":"am","sura":"034","text":"«ከአጠፋነው ጥፋት አትጠየቁም፡፡ ከምትሠሩትም ሥራ አንጠየቅም» በላቸው፡፡","translator":"Muhammed Sadiq and Muhammed Sani Habib"},{"aya":"026","id":3632,"locale":"am","sura":"034","text":"«ጌታችን በመካከላችን ይሰበስባል፡፡ ከዚያም በመካከላችን በእውነት ይፈርዳል፡፡ እርሱም በትክክል ፈራጁ ዐዋቂው ነው» በላቸው፡፡","translator":"Muhammed Sadiq and Muhammed Sani Habib"},{"aya":"027","id":3633,"locale":"am","sura":"034","text":"«እነዚያን ተጋሪዎች አድርጋችሁ በእርሱ ያስጠጋችኋቸውን (ጣዖታት) አሳዩኝ፡፡ ተዉ (አታጋሩ)፤ በእውነቱ እርሱ አሸናፊው ብልሃተኛው አላህ ነው» በላቸው፡፡","translator":"Muhammed Sadiq and Muhammed Sani Habib"},{"aya":"028","id":3634,"locale":"am","sura":"034","text":"አንተንም ለሰዎች ሁሉ በመላ አብሳሪና አስፈራሪ አድርገን ቢሆን እንጂ አላክንህም፡፡ ግን አብዛኞቹ ሰዎች አያውቁም፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":8,"previousPage":"/am/s034-3.json","nextPage":"/am/s034-5.json"}}