{"results":[{"aya":"008","id":5171,"locale":"am","sura":"061","text":"የአላህን ብርሃን በአፎቻቸው ሊያጠፉ ይሻሉ፡፡ አላህም ከሓዲዎቹ ቢጠሉም እንኳ ብርሃኑን ገላጭ ነው፡፡","translator":"Muhammed Sadiq and Muhammed Sani Habib"},{"aya":"009","id":5172,"locale":"am","sura":"061","text":"እርሱ ያ አጋሪዎቹ ቢጠሉም መልክተኛውን በመምሪያ (መጽሐፍ) በእውነተኛው ሃይማኖትም (በኢስላም) ከሃይማኖት ሁሉ በላይ ይፋ ሊያደርገው የላከ ነው፡፡","translator":"Muhammed Sadiq and Muhammed Sani Habib"},{"aya":"010","id":5173,"locale":"am","sura":"061","text":"«እናንተ ያመናችሁ ሆይ! ከአሳማሚ ቅጣት የምታድናችሁ የኾነችን ንግድ ላመላክታችሁን?» (በላቸው)፡፡","translator":"Muhammed Sadiq and Muhammed Sani Habib"},{"aya":"011","id":5174,"locale":"am","sura":"061","text":"(እርሷም) በአላህና በመልክተኛው ታምናላችሁ፣ በአላህ መንገድም በገንዘቦቻችሁ በነፍሶቻችሁም ትታገላላችሁ፣ ይህ የምታውቁ ብትኾኑ ለእናንተ የተሻለ ነው፡፡","translator":"Muhammed Sadiq and Muhammed Sani Habib"},{"aya":"012","id":5175,"locale":"am","sura":"061","text":"ኃጢኣቶቻችሁን ለእናንተ ይምራል፡፡ ከሥሮቻቸው ወንዞች የሚፈሱባቸውንም ገነቶች ያገባችኋል፡፡ በመኖሪያ ገነቶችም በሚያማምሩ ቤቶች ውስጥ (ያስቀምጣችኋል)፡፡ ይህ ታላቅ ዕድል ነው፡፡","translator":"Muhammed Sadiq and Muhammed Sani Habib"},{"aya":"013","id":5176,"locale":"am","sura":"061","text":"ሌላይቱንም የምትወዷትን (ጸጋ ይሰጣችኋለ)፡፡ ከአላህ የኾነ እርዳታና ቅርብ የኾነ የአገር መክፈት ነው፡፡ ምእምናንንም አብስር፡፡","translator":"Muhammed Sadiq and Muhammed Sani Habib"},{"aya":"014","id":5177,"locale":"am","sura":"061","text":"እናንተ ያመናችሁ ሆይ! የመርየም ልጅ ዒሳ ለሐዋርያቶቹ «ወደ አላህ ረዳቴ ማነው?» እንዳለ ሐወርያቶቹም «እኛ የአላህ ረዳቶች ነን» እንዳሉት የአላህ ረዳቶች ኹኑ፡፡ ከእስራኤልም ልጆች አንደኛዋ ጭፍራ አመነች፡፡ ሌላይቱም ጭፍራ ካደች፡፡ እነዚያን ያመኑትንም በጠላታቸው ላይ አበረታናቸው፤ አሸናፊዎችም ኾኑ፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":2,"previousPage":"/am/s061.json"}}