{"results":[{"aya":"057","id":2197,"locale":"am","sura":"018","text":"በጌታውም አንቀጾች ከተገሰጸና ከእርሷ ከዞረ እጆቹም ያስቀደሙትን ነገር ከረሳ ሰው ይበልጥ በዳይ ማነው እኛ በልቦቻቸው ላይ እንዳያውቁት ሺፋኖችን በጆሮዎቻቸውም ውስጥ ድንቁርናን አደረግን፡፡ ወደ መመራትም ብትጠራቸው ያን ጊዜ ፈጽሞ አይምመሩም፡፡","translator":"Muhammed Sadiq and Muhammed Sani Habib"},{"aya":"058","id":2198,"locale":"am","sura":"018","text":"ጌታህም በጣም መሃሪው የእዝነት ባለቤቱ ነው፡፡ በሠሩት ሥራ ቢይዛቸው ኖሮ ቅጣቱን ለእነሱ ባስቸኮለባቸው ነበር፡፡ ግን ለእነሱ ከእርሱ ሌላ መጠጊያን ፈጽሞ የማያገኙበት ቀጠሮ አላቸው፡፡","translator":"Muhammed Sadiq and Muhammed Sani Habib"},{"aya":"059","id":2199,"locale":"am","sura":"018","text":"እነዚህ ከተሞችም በበደሉ ጊዜ አጠፋናቸው፡፡ ለመጥፊያቸውም የተወሰነ ጊዜን አደረግን፡፡","translator":"Muhammed Sadiq and Muhammed Sani Habib"},{"aya":"060","id":2200,"locale":"am","sura":"018","text":"ሙሳም ለወጣቱ «የሁለቱን ባሕሮች መገናኛ እስከምደርስ ወይም ብዙን ጊዜ እስከምኼድ ድረስ (ከመጓዝ) አልወገድም» ያለውን (አስታውስ)፡፡","translator":"Muhammed Sadiq and Muhammed Sani Habib"},{"aya":"061","id":2201,"locale":"am","sura":"018","text":"የሁለቱን መገናኛ በደረሱም ጊዜ ዐሣቸውን ረሱ፡፡ (ዐሣው) መንገዱንም በባህሩ ውስጥ ቀዳዳ አድርጎ ያዘ፡፡","translator":"Muhammed Sadiq and Muhammed Sani Habib"},{"aya":"062","id":2202,"locale":"am","sura":"018","text":"ባለፉም ጊዜ ለወጣቱ «ምሳችንን ስጠን፡፡ ከዚህ ጉዟችን በእርግጥ ድካምን አግኝተናልና» አለ፡፡","translator":"Muhammed Sadiq and Muhammed Sani Habib"},{"aya":"063","id":2203,"locale":"am","sura":"018","text":"«አየህን ወደ ቋጥኝዋ በተጠጋን ጊዜ እኔ ዐሣውን ረሳሁ፡፡ ማስታወሱንም ሰይጣን እንጂ ሌላ አላስረሳኝም፡፡ በባሕሩም ውስጥ መንገዱን አስደናቂ (መንገድ) አድርጎ ያዘ» አለ፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":16,"previousPage":"/am/s018-8.json","nextPage":"/am/s018-10.json"}}