{"results":[{"aya":"029","id":322,"locale":"am","sura":"003","text":"«በደረቶቻችሁ ውስጥ ያለውን ነገር ብትደብቁ ወይም ብትገልፁት አላህ ያውቀዋል፡፡ በሰማያት ያለውንና በምድርም ያለውን ሁሉ ያውቃል፡፡ አላህም በነገሩ ሁሉ ላይ ቻይ ነው» (በል)፡፡","translator":"Muhammed Sadiq and Muhammed Sani Habib"},{"aya":"030","id":323,"locale":"am","sura":"003","text":"ነፍስ ሁሉ ከመልካም ነገር የሠራችውን የቀረበ ኾኖ የምታገኝበትን ቀን (አስታውስ)፡፡ ከመጥፎም የሠራችው በርስዋና በርሱ (በኀጢአትዋ) መካከል በጣም የሰፋ ርቀት ቢኖር ትመኛለች፡፡ አላህ ነፍሱን ያስጠነቅቃችኋል፡፡ አላህም ለባሮቹ ሩኅሩኅ ነው፡፡","translator":"Muhammed Sadiq and Muhammed Sani Habib"},{"aya":"031","id":324,"locale":"am","sura":"003","text":"በላቸው፡- «አላህን የምትወዱ እንደኾናችሁ ተከተሉኝ፤ አላህ ይወዳችኋልና፡፡ ኀጢኣቶቻችሁንም ለናንተ ይምራልና፡፡ አላህም መሓሪ አዛኝ ነው፡፡»","translator":"Muhammed Sadiq and Muhammed Sani Habib"},{"aya":"032","id":325,"locale":"am","sura":"003","text":"«አላህንና መልክተኛውን ታዘዙ፡፡ ብትሸሹም አላህ ከሓዲዎችን አይወድም» በላቸው፡፡","translator":"Muhammed Sadiq and Muhammed Sani Habib"},{"aya":"033","id":326,"locale":"am","sura":"003","text":"አላህ አደምን፣ ኑሕንም፣ የኢብራሂምንም ቤተሰብ፣ የዒምራንንም ቤተሰብ በዓለማት ላይ መረጠ፡፡","translator":"Muhammed Sadiq and Muhammed Sani Habib"},{"aya":"034","id":327,"locale":"am","sura":"003","text":"ከፊልዋ ከከፊሉ የኾነች ዝርያ አድርጎ (መረጣት)፡፡ አላህም ሰሚ ዐዋቂ ነው፡፡","translator":"Muhammed Sadiq and Muhammed Sani Habib"},{"aya":"035","id":328,"locale":"am","sura":"003","text":"የዒምራን ባለቤት (ሐና) «ጌታዬ ሆይ! እኔ በሆዴ ውስጥ ያለውን (ፅንስ ከሥራ) ነጻ የተደረገ ሲኾን ለአንተ ተሳልኩ፡፡ ከእኔም ተቀበል አንተ ሰሚው ዐዋቂው ነህና» ባለች ጊዜ (አስታውስ)፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":29,"previousPage":"/am/s003-4.json","nextPage":"/am/s003-6.json"}}