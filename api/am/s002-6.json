{"results":[{"aya":"036","id":43,"locale":"am","sura":"002","text":"ከርሷም ሰይጣን አዳለጣቸው በውስጡም ከነበሩበት (ድሎት) አወጣቸው፡፡ «ከፊላችሁም ለከፊሉ ጠላት ሲኾን ውረዱ፤ ለናንተም በምድር ላይ እስከ ጊዜ (ሞታችሁ) ድረስ መርጊያና መጣቀሚያ አላችሁ» አልናቸው፡፡","translator":"Muhammed Sadiq and Muhammed Sani Habib"},{"aya":"037","id":44,"locale":"am","sura":"002","text":"አደምም ከጌታው ቃላትን ተቀበለ፡፡ በርሱ ላይም (ጌታው ጸጸትን በመቀበል) ተመለሰለት፤ እነሆ እርሱ ጸጸትን ተቀባይ አዛኝ ነውና፡፡","translator":"Muhammed Sadiq and Muhammed Sani Habib"},{"aya":"038","id":45,"locale":"am","sura":"002","text":"«ሁላችሁም ኾናችሁ ከርሷ ውረዱ፡፡ ከኔም የኾነ መመሪያ ቢመጣላችሁ ወዲያውኑ መመሪያዬን የተከተለ ሰው በነሱ ላይ ፍርሃት የለባቸውም፤ እነሱም አያዝኑም» አልናቸው፡፡","translator":"Muhammed Sadiq and Muhammed Sani Habib"},{"aya":"039","id":46,"locale":"am","sura":"002","text":"እነዚያም (በመልክተኞቻችን) የካዱ በአንቀጾቻችንም ያስተባበሉ እነዚያ የእሳት ጓዶች ናቸው፡፡ እነርሱ በውስጧ ዘውታሪዎች ናቸው፡፡","translator":"Muhammed Sadiq and Muhammed Sani Habib"},{"aya":"040","id":47,"locale":"am","sura":"002","text":"የእስራኤል ልጆች ሆይ! ያችን በናንተ ላይ የለገስኳትን ጸጋዬን አስታውሱ፡፡ በቃል ኪዳኔም ሙሉ፤ በቃል ኪዳናችሁ እሞላለሁና፤ እኔንም ብቻ ፍሩ፡፡","translator":"Muhammed Sadiq and Muhammed Sani Habib"},{"aya":"041","id":48,"locale":"am","sura":"002","text":"ከናንተ ጋር ያለውን (መጽሐፍ) የሚያረጋግጥ ሆኖ ባወረድኩትም (ቁርኣን) እመኑ፡፡ በርሱም የመጀመሪያ ከሓዲ አትሁኑ፡፡ በአንቀጾቼም ጥቂትን ዋጋ አትለውጡ፡፡ እኔንም ብቻ ተጠንቀቁ፡","translator":"Muhammed Sadiq and Muhammed Sani Habib"},{"aya":"042","id":49,"locale":"am","sura":"002","text":"እውነቱንም በውሸት አትቀላቅሉ፡፡ እናንተም የምታውቁ ስትሆኑ እውነትን አትደብቁ፡፡","translator":"Muhammed Sadiq and Muhammed Sani Habib"}],"metadata":{"itemsPerPage":7,"pages":41,"previousPage":"/am/s002-5.json","nextPage":"/am/s002-7.json"}}